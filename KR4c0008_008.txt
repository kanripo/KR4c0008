# -*- mode: mandoku-view; -*-
#+TITLE: 陳伯玉文集
#+DATE: 2015-09-11 07:44:54.462493
#+PROPERTY: ID KR4c0008
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0537-008陳伯玉文集-卷第八.
<pb:KR4c0008_SBCK_008-1a>¶
陳伯玉文集&KR0195;第八¶
　　　　　　　　　　新都楊春重編¶
　　　　　　　　　　射洪楊澄校正¶
　雜著¶
　　　荅制問事八條¶
臣今月十九日䝉㤙勑召見令臣論當今政要行何道¶
可以適時不湏逺引上古具状進者微臣智識淺短寔¶
昧政源然嘗洗心精意静觀人理&KR0060;見&KR0038;之政要興&KR0440;¶
在人䏻知人機順而施化趨時適變静而勿動政要之¶
賢可得而行今陛下以應天命而受寳圖建立明堂施¶
布大化勤恤人隐存問髙年報功𣗳徳順時興務至公¶
<pb:KR4c0008_SBCK_008-1b>¶
至仁垂訓天下可謂典章大俻制度弘逺五帝三王𫠦¶
不及也愚臣何敢有知政要然天㤙降問貴採蒭蕘謹¶
竭愚直悉心以奏凡用賢之道未廣仰成之化尚勞然¶
則取士之方任賢之事故陛下素𫠦&KR0055;知應亦&KR0786;譚亦¶
&KR0786;聴不待臣更一二煩說也¶
　　　請措刑科¶
臣聞言有順君意而害天下者有逆君意而利天下者¶
唯忠臣䏻逆意惟聖君䏻&KR0025;利㤙勑不以臣愚微䧏問¶
當今政要臣伏惟當今之政大理已俻矣但刑獄尚急¶
法網未寛&KR0178;非當今聖政之要者臣&KR0026;聖人用刑貴&KR0408;¶
時變有用捨不専任之且聖人&KR0004;制天下必有凶亂之¶
<pb:KR4c0008_SBCK_008-2a>¶
賊叛逆之臣而爲驅除以顯聖徳聖人誅㓙殄逆濟人¶
寜亂必資刑殺以清天下故𫠦以務用刑也㓙亂既㓕¶
聖道既昌則必順人施化赦過宥罪𫠦以致措刑也然¶
則聖人用刑本以禁亂亂静刑息不爲昇平𫠦設何者¶
太平之人恱樂于徳不恱樂于刑以刑窮于人人必𢡖¶
怛故聖人貴措刑不貴煩刑今神皇應運授圖臨御天¶
下逆臣賊子頓伏嚴誅𫠦以虺貞羣黨同𢙣就&KR1229;此盖¶
天意將顯神皇威&KR0149;豈此㐫徒𫠦&KR0014;自亂今魁首已㓕¶
用黨已屠聖政惟昌天下咸服神皇又䧏文昌鴻㤙滌¶
蕩羣罪天下昭慶企望日新措刑崇徳正在今日寔聖¶
政之至要者也臣伏見近耒詔獄推窮稍復滋長追捕¶
<pb:KR4c0008_SBCK_008-2b>¶
支黨頗及逺方天下士庶未敢安止臣伏惟神皇聖意¶
務在措刑安恤天下不務察法以損昇平然今刑獄未¶
息者應是獄吏未識天意𫠦以至于此也伏&KR0133;神皇垂¶
愷悌之徳務仁夀之㤙勑法慎罰以省刑典臣伏見當¶
今天下士庶思&KR0133;安寜途謡巷歌皆&KR0091;萬&KR0010;此其懐樂¶
聖化&KR0133;保永年欲與子孫同此仁夀今神皇不以此時¶
崇徳務仁使刑措不用乃任有司明察専務威刑臣&KR0060;¶
&KR0178;非神皇措刑之道且臣聞殺一人則千人&KR0178;濫一罪¶
則百夫愁人情大端畏懼扵此今天下至廣萬&KR0038;至繁¶
神皇雖妙察獄固不可門告户&KR0003;令一一知者若使有¶
一不知以神皇好任刑法則非太平安人之務當今聖¶
<pb:KR4c0008_SBCK_008-3a>¶
政之要者也此是臣赤心至誠敢言其實冐死犯奏𫠦¶
兾天鑒務求措刑察臣𫠦言非敢苟順¶
　　　重任刑科¶
臣伏惟刑措之政在&KR0014;官人官人惟賢政𫠦以理此故¶
神皇深知&KR0786;問不假臣一二煩&KR0003;今臣𫠦更重説者寔¶
以天下之政非賢不理天下之業非賢不成固&KR0133;神皇¶
務在任賢誠得衆賢而任之則天下之務自化理也則¶
賢人既任須信既信湏終既終須賞夫任而不信其才¶
無由展信而不終其業無由成終而不賞其功無田別¶
則天下之賢雲集矣何以知其然君子小人各尚其𩔖¶
者也若神皇徒務好賢而不䏻任䏻任而不&KR0014;信䏻信¶
<pb:KR4c0008_SBCK_008-3b>¶
而不&KR0014;終䏻終而不䏻賞雖有賢人終不可用矣神皇¶
降問小臣當今政理之要者臣&KR0060;以此爲政要之至極¶
何以言之神皇大業已成天下已平尊名已顯大禮已¶
俻𫠦未&KR0085;者在扵忠賢若得忠賢相與而守之太平之¶
功可以於此而就斯寔天地神靈贊助神皇而𦤺此時¶
也當此時不成千&KR0010;之業立萬代之規小臣誠愚&KR0060;爲¶
神皇𫠦惜¶
　　　明必得賢科¶
臣伏惟刑措之道政在任賢議者皆云賢不可知人不¶
可識臣獨以爲賢固可易知人固可易識但是議者不¶
精思之耳夫尚徳行者必𢙣㐫險之𩔖務公正者必無¶
<pb:KR4c0008_SBCK_008-4a>¶
邪侫之朋保㢘節者必憎貪冐之黨有信義者必疾苟¶
且之徒智者不爲愚者謀勇者不爲怯者死猶梟鸞不¶
接翼薰蕕不同&KR0148;此天地之性物𩔖之情其理自然不¶
可改易何者以徳事㐫两不相入以正接佞两不相利¶
以信質偽两不相&KR0025;以㢘説貪两不相和智者尚謀愚¶
者不聴勇者徇死怯者貪生皆事業不同趨向各異反¶
賢人之道固可預知誠&KR0014;尚賢賢可至矣然則賢人之¶
業湏賢人逹之賢人之才湏賢人用之公正㢘節信義¶
勇謀皆待其人然可𫉬展苟非其𩔖道不虗行凡賢人¶
君子未嘗不思效用但無其𩔖𫉬進𫠦以陻沒扵時今¶
神皇誠䏻信任賢良旌納忠正知左右之臣灼然有賢¶
<pb:KR4c0008_SBCK_008-4b>¶
行者賜之尊爵厚禄以榮寵之使其以𩔗相舉責成其¶
政合度者進失度者貶神皇但垂拱明堂保神和志天¶
下之事臣必見日就無爲不言而治也今神皇憂恤萬¶
機日不暇給昧旦丕顯中夜以思誠是羣臣未稱聖任¶
伏&KR0133;神皇審察賢䏻垂㤙信任夫忠賢事君必諫君夫¶
姧侫事主必順主情直道曲事惟聖鑒𫠦察¶
　　　賢不可疑科¶
臣伏惟神皇聖明具知得賢湏任既任湏信既信湏終¶
既終湏賞悉俻知也然今未多信任者應以經信任無¶
効𫠦以𦤺疑如裴炎劉禕之蹇(本傳/作騫)味道周思茂固䝉¶
神皇信任之矣然竟背徳辜㤙神皇以此有疑扵信任¶
<pb:KR4c0008_SBCK_008-5a>¶
賢也以臣愚誠則謂不然何者聖必藉賢以明&KR0038;必待¶
賢以昌人必待賢以理物必待賢以寜若神皇疑扵任¶
賢欲以聖謀自㫁臣&KR0178;勤勞聖躬而天下不可獨理况¶
聖躬不可勞弊神心不可細用此最湏任賢者也臣聞¶
鄙人云有人以食噎而得病者欲絶食以去病乃不知¶
食絶而身斃此言近小可以喻逺臣&KR0060;謂賢人於&KR0038;亦¶
猶食之在人固不爲一噎而絶喉粮亦不可以謬賢而¶
逺正士此寔神皇聖鑒可明知也不待愚臣一二言之¶
伏願任賢無疑求士不&KR0786;以此爲務天下誠不足理也¶
若外有信賢之名而内寔有疑賢之心臣&KR0060;謂神皇雖¶
日得百賢終是無益適足以損賢傷政也伏惟熟察可¶
<pb:KR4c0008_SBCK_008-5b>¶
信者信之¶
　　　招諫科¶
臣伏惟聖人制天下貴&KR0014;至公䏻至公者當務直道臣¶
伏見神皇至公應物直道容賢然朝廷尚未見敢諫之¶
臣骨鯁之士天下直道未得公行臣聞聖人大徳在䏻¶
聽諫古典𫠦&KR0003;盖不足陳臣伏見太宗文武聖皇徳&KR0227;¶
三王名髙五帝寔由䏻容魏徴愚直𫉬盡忠誠&KR0038;史書¶
之明若日月直言之路啟&KR0025;諫之道開貞觀已來此實¶
爲羙今神皇坐明堂布大政神功聖業䏻事俻矣夫骨¶
鯁之士䏻羙聖功伏惟神皇廣延直臣旌賞諫士使大¶
聖之徳引納日新書之金板萬代有述非神皇卓&KR1400;仁¶
<pb:KR4c0008_SBCK_008-6a>¶
聖臣不可獻此言也¶
　　　勸賞科¶
臣聞勞臣不賞不可&KR0134;功死士不賞不可勵勇當今或¶
有勤勞之臣死難之卒䇿功委命頒賞未䝉優異臣伏¶
惟人臣徇莭在爵與名死節勤公名爵不及偷榮尸禄¶
寵秩&KR0137;加故不可以進賢顯䏻旌功勵行伏&KR0133;神皇廣¶
求此色(本傳作表/顯徇節)勸勵百寮以及將士此最當今聖政¶
之𫠦宜先也古人云賞一人而千萬人恱者盖言其功¶
當也夫賞而不知賢者不務也伏&KR0133;神皇陞下特垂省¶
察¶
　　　請息兵科¶
<pb:KR4c0008_SBCK_008-6b>¶
臣伏以當今&KR0038;家事㝡大者在兵甲&KR0010;興賦役不省神¶
皇欲安人思化理不可得何者兵之𫠦聚必有𫠦資千¶
里運粮萬里應敵十萬兵在境則百萬家不得安業¶
以此徭役人何取安臣伏見&KR0038;家自有事北狄扵今十¶
有餘年兵甲&KR0010;興竟不聞其利豈中&KR0038;無制勝之䇿朝¶
廷無竒畫之臣㢤臣&KR0060;謂不然是未計之廟筭尔臣伏¶
惟神皇聖武天威若神突厥小醜何足誅㓕然今未㓕¶
者臣&KR0178;庸將無智未審廟筭之機故使兵甲日多徭役¶
日廣今&KR0038;家又命將出師臣&KR0133;神皇審圖廟筭量其損¶
益計其利害若事必不可請兵不虗行兵不虗行賦役¶
自省以此安人得賢可理若失之扵此而救之扵彼臣¶
<pb:KR4c0008_SBCK_008-7a>¶
&KR0178;人日以疲勞不得安息伏&KR0133;熟察臣言審圖廟筭則¶
戎狄不足㓕中&KR0038;可永寕¶
　　　安宗子科¶
臣伏惟陛下以至仁爲政以至公應物天下士庶莫不¶
咸知虺貞等干紀亂常自取屠㓕陛下唯罪其搆逆者¶
更無他坐宗室子弟𫉬以安寕自非陛下㤙念&KR0268;仁敦¶
睦九族豈得宗室䝉此寕慶寔大聖之徳崇重宗枝然¶
臣更&KR0133;陛下務安慰之恵以㤙信使其顯然明知陛下¶
&KR0268;念之至上感聖徳下得自安臣聞人情不䏻自明則¶
必疑慮疑憲則必不安不安則必危懼危懼積則&KR0317;過¶
生伏&KR0133;陛下明㤙賜垂愷悌之徳使天下居無過之地¶
<pb:KR4c0008_SBCK_008-7b>¶
萬姓知陛下必信任賢是天下有慶然賢人之業皆務¶
直道扵姦邪不利姦邪不利必有讒譛此賢人之灾厄¶
如是也一人之行十人謗之未有不遭禍患者自古忠¶
良賢逹罹此患者不可勝言¶
臣子昻言臣本草茅微陋才無可取陛下乃越次假以¶
㤙光將同近臣延問政要臣寔愚昧何堪此寵頓首死¶
罪然臣之誠真實自愚𠂻與君子言猶且不妄况天子¶
之問敢不悉蝼蟻之誠真實罄盡然臣𫠦奏前件狀者¶
固是陛下𫠦悉見知然臣復重言者貴以微誠披露肝¶
膽不知忌諱實戰實惶¶
　　　上蜀川安危事(三條)¶
<pb:KR4c0008_SBCK_008-8a>¶
臣伏見四月三十日勑&KR0440;同昌軍蜀川百姓毎見免五¶
十萬丁運粮實大蘇息然松茂等州諸羗首領二十年¶
来利得此軍財帛粮餉以富己&KR0243;屋今一旦停&KR0440;失其¶
大利必是勾引生羗詐作警固以&KR0178;動茂翼等州復使¶
&KR0038;家徴兵鎮守若松茂等州無好都督則此詐必行旦¶
夕警固必有發者一發已後警動蜀州朝廷不知徴兵¶
赴救兵至賊散靡弊更甚伏乞選擇茂州都督嚴加斥¶
堠乃命御史一人専在按察若有詐妄即録奏稱加法¶
以懲其姦庶可乆長安帖不然受其弊¶
蜀中運粮既停百姓更無重役至扵租庸合富府庫今¶
諸州迯走户有三萬餘在蓬渠果合遂等州山林之中¶
<pb:KR4c0008_SBCK_008-8b>¶
不属州縣圡豪大族阿隐相容徴歛驅役皆入國用其¶
中逰手惰業亡命之徒結爲光火大賊依憑林險巣穴¶
其中若以甲兵捕之則鳥散山谷如州縣怠慢則刼殺¶
公行比耒訪聞有人&KR0003;迯在其中者攻城刼縣徒衆日¶
多誠可特降嚴加𠡠令州縣長官與使人設法大招此¶
户則刼賊徒黨自然除殄其三萬户租賦即可富&KR0038;若¶
縦而不括以養賊徒蜀州大弊必是未息天㤙&KR0098;此請¶
乞作條例括法¶
蜀中諸州百姓𫠦以迯亡者實縁官人貪暴不奉&KR0038;法¶
典吏逰客囙此侵漁剥奪既&KR0055;人不堪命百姓失業囙¶
即迯亡㐫險之徒聚爲刼賊今&KR0038;家若不清官人雖殺¶
<pb:KR4c0008_SBCK_008-9a>¶
𫉬賊終無益天㤙前使右丞宋爽按察蜀州者乞早發¶
遣除屏貪殘則公&KR0059;俱寜&KR0038;用可富若官人未清刼賊¶
之徒必是未息以前劒南蠧弊如斯即日聖㤙停軍息¶
役若官人清正刼賊剪除百姓安寜實堪富&KR0038;惟乞早¶
降使按察謹状聖暦元年五月十四日通直&KR0048;行右拾¶
遺陳子昻状¶
　　　上蜀中軍事(三條)¶
臣伏見劒南諸州縁通軓軍屯在松潘等州千里運粮¶
百姓困弊臣不自恤&KR0060;爲&KR0038;家惜之伏以&KR0038;家富有巴¶
蜀是天府之蔵自隴右及河西諸州軍&KR0038;𫠦資郵驛𫠦¶
給啇旅莫不皆取於蜀又京都府庫&KR0010;月珍貢尚在其¶
<pb:KR4c0008_SBCK_008-9b>¶
外此誠蜀&KR0038;之珍府今邉郡主將乃通軓一軍徭役弊¶
之使百姓貧窮&KR0038;用不贍河西隴右資給亦减臣伏惟¶
松潘諸軍自屯鎮已来於今相&KR0071;百十餘年竟未聞盗¶
賊大侵而有尺寸之效今&KR0038;家甘心竭力以事之臣不¶
知其故伏惟念惜臣聞上有聖君下得直言賤臣敢越¶
次冐昧以奏臣在蜀時見相𫝊云聞松潘等州屯軍&KR0070;¶
不逾萬計粮給餉年則不過七萬餘碩可盈足邉郡主¶
將不審支度乃毎&KR0010;向役十六萬夫夫擔粮輪送一㪷¶
之米價錢四百使百姓老弱未得其𫠦比年以耒多以¶
迯亡臣伏以&KR0269;蕃陛下未忍即㓕松潘屯兵未可&KR0440;散¶
若准此賦歛毎年以十六萬夫運粮臣&KR0178;更三年&KR0269;蕃¶
<pb:KR4c0008_SBCK_008-10a>¶
未殄㓕劍南百姓不堪此役愚臣&KR0178;非聖母神皇制敵¶
安人富&KR0038;&KR0416;兵之神筭者也愚臣&KR0060;見蜀中𦒿老平議¶
劍南諸州比来以夫運粮者且一切並停請爲九等稅¶
錢以市騾馬差州縣富户各爲　主稅錢者以充脚價¶
各次弟四畨運輦不用一年夫運之費可得&KR0190;年軍食¶
盈足比扵常運减省二十餘倍蜀川百姓永得休息通¶
&KR0100;軍人保安邉鎮京㙜府庫河西軍馬得利供輸其資¶
臣伏審計便宜體大非一二状俱盡陛下若以此奏非¶
虗&KR0137;可採者請勒臣付𫠦司對議得夫然後具條目一¶
一奏聞若臣苟為謬妄無益&KR0038;家請罪死不赦¶
　　　上益&KR0038;事(一條)¶
<pb:KR4c0008_SBCK_008-10b>¶
臣聞古者富&KR0038;&KR0416;兵未嘗不用山澤之利臣伏見西戎¶
未㓕兵鎮用廣内少資儲外勒轉餉山澤之利伏而未¶
通臣愚不識大體伏見劒南諸山多有銅鑛採之鑄錢¶
可以富&KR0038;今諸山皆閉官無採銅軍&KR0038;資用惟歛下人¶
乃使公府虗竭&KR0059;室貧弊而天地珍蔵委廢不&KR0014;以臣¶
𫠦見請依舊式盡令劒南諸州准前採銅扵益府鑄錢¶
其松潘諸軍𫠦湏用度皆取以資給用有餘者然後使¶
縁江諸州逓運散納荆衡[沔-丏+丐]鄂諸州毎&KR0010;便以和糴令¶
&KR0519;運委神都大倉此皆順流乗便無𫠦勞优外得以事¶
西山諸軍内得以實中都倉&KR0338;蜀之百姓免扵賦歛軍¶
&KR0038;大利公&KR0059;𫠦切要者非神皇大聖誰䏻用之管仲云¶
<pb:KR4c0008_SBCK_008-11a>¶
聖人用無窮之府盖言此也¶
臣某言臣伏見神皇陛下恭已受圖遐想至理將&KR0082;制¶
御戎狄永安&KR0058;元不欲煩撓蒸人故爲無益賤臣朝不¶
坐宴不預軍&KR0038;大事非臣合言伏見松潘軍粮費過甚¶
太平百姓未得安居臣叅班一命庶㡬仁𩔖不敢自見¶
避諱忍之不言𫠦以不懼身誅區區上奏冐越非次伏持¶
顯戮惶悚死罪死罪¶
　　　上軍&KR0038;機要事(八條)¶
臣&KR0060;聞宗懐昌等軍失律者乃&KR0013;逆賊詐造官軍文牒¶
誣召懐昌昌等顓愚無俻䧟沒今諸軍敗失東蕃固知¶
然&KR0178;安東阻隔未審此詐&KR0038;家若無&KR0059;契與安東徃耒¶
<pb:KR4c0008_SBCK_008-11b>¶
臣&KR0178;凶賊多端詐僞復設萬一&KR0013;其矯命更失其圖乃¶
是資長賊權沒䧟府城此固宜天㤙已應先有處分然¶
臣愚見不敢不言又賊&KR0004;勝不即西侵者&KR0055;&KR0178;圍畧安¶
東以自全計若安東&KR0013;圍畧則遼東以來非&KR0038;𫠦制伏¶
乞天㤙早爲圖之臣聞天子義兵不可以怒發怒則衆¶
懼急則人揺人揺則賊得其契故昔者聖人守静以制¶
亂持重以伏姦大義常存人無疑懼臣伏見㤙制免天¶
下罪人及募諸色奴充兵討撃者是捷急之計非天子¶
之兵且比耒刑獄乆清罪人全少奴多怯弱非慣征行¶
縦其募集未足可用况當今天下忠臣勇士萬分未用¶
其一契丹小孽假命待誅何勞免罪贖奴損&KR0038;大義且¶
<pb:KR4c0008_SBCK_008-12a>¶
陛下富有四海一𢧐末勝遂即免罪募奴若更有他虞¶
復何徴發臣&KR0178;此不可威示天下臣聞聖人制事必理¶
未萌𫠦以姦不敢謀賊不得起臣聞&KR0269;蕃近日將兵圍¶
𤓰州數日即退&KR0137;云此賊通使墨啜&KR0178;𤓰沙止遏故以¶
此兵送之臣雖未信然惟國家比耒勍敵在此两蕃至¶
扵契丹小醜未足以比𩔖今&KR0038;家爲契丹大發河東道¶
及六胡州綏延丹隰等州稽胡精兵悉赴營州而縁塞¶
空虗靈夏獨立今氷生河合草秋馬肥秦中北㨿隴右¶
亦𨵿東隣黨凶羯姦謀覘知此隟駈其醜𩔖大盗秦𨵿¶
隴右馬羣是&KR0038;𫠦寳防俻逺䇿良宜預圖不可竭塞上¶
之兵使凶虜得計伏&KR0133;詳審臣聞𫠦養非𫠦用𫠦用非¶
<pb:KR4c0008_SBCK_008-12b>¶
𫠦養理家必弊在&KR0038;必危故明君不畜無用之臣慈父¶
不畜無益之子今朝廷三品五品受&KR0038;寵榮天㤙賞賜¶
府庫虗耗食人之禄死人之事㤙養聖朝甚矣厚矣及¶
邉有小賊則云無人駈使又勞聖㤙逺訪外人外人先¶
無寵禄臨難又不肯殉節然則&KR0038;之𫠦養者緫無用之¶
臣朝之𫠦遺者乃有用之士今不收有用厚養無用欲¶
令忠賢効力凶賊㓕亡以臣愚見理不可得近者遼軍¶
張立遇等䘮律寔由内外不同心宰相&KR0137;賣&KR0038;𣗳㤙近¶
臣&KR0137;附𫝑&KR0059;謁禄重者以拱黙爲智任權者以傾巧爲¶
賢群居雷同以殉&KR0059;爲䏻媚妻保子以奉&KR0038;爲愚陛下¶
又寛刑漏纓(一作/綱)不循名實遂令綱紀日&KR0440;姧宄滋多¶
<pb:KR4c0008_SBCK_008-13a>¶
今&KR0038;家第一要者在稍寛兵期山南淮南去幽州四千¶
里𫠦司使十月上旬到計日行百里四十日方到即今¶
水雨如此又徴符到彼未乆當日便發猶不及期况未¶
便發且日行不可百里若違限者死&KR0038;有常刑到不及¶
期懼罪&KR0969;散爲賊此更生一患縦倍程趂期亦&KR0178;不及¶
若違不誅則軍不可統若違必誅則全衆皆怨况兵疲¶
不堪用吴廣陳勝爲盗由此切急切急即目江南淮南¶
諸州租船&KR0190;千艘已至鞏洛計有百餘萬斛𫠦司便勒¶
往幽州納充軍粮其舡夫多是容户㳺手墮業無賴雜¶
色人發家来時唯作入都資料今已到京又勒徃幽州¶
幽州去此二千餘里還又二千餘里方寒冰凍一無資¶
<pb:KR4c0008_SBCK_008-13b>¶
粮&KR0038;家更無優恤但切勒赴限比聞丁夫皆甚愁嘆又¶
諸州行綱承前多僦向(一作/勾)至都糴納今儻有此𩔖向¶
滄瀛糴納則山東米必二百已上百姓必搔動今&KR0038;家¶
不優恤又無識事明了人檢㸃勾當知粗米見在虗寔¶
又未宣㤙㫖慰勞兵夫惟切勒赴限儻在道逃亡此粮¶
有萬一非意損失則東軍二十萬衆坐自取敗為賊𫠦¶
圖切急切急楊玄感以此爲亂寔軍&KR0038;大命山東百姓¶
&KR0038;家比以供軍矜不㸃募近聞東軍失利山東人驕慢¶
乃謂&KR0038;家怕其粗豪不敢徴發今街談巷議多有苟且¶
之心爲&KR0038;瑕隟頗揺風俗&KR0038;家大政湏人無二心若縦¶
懐二姧亂必漸臣伏思即日山東愚人有亡命不事産¶
<pb:KR4c0008_SBCK_008-14a>¶
業者有逰俠聚盗者有姧豪强宗者有交通州縣造罪¶
過者知此等色皆是姧雄&KR0038;家又不以法制役之臣&KR0178;¶
無賴子弟暴橫日廣上不爲&KR0038;法𫠦制下不爲州縣𫠦¶
覉又不從軍又不守業坐觀成敗養其姧心在扵&KR0038;家¶
甚非長計以臣愚見望降墨勑使臣與州縣相知子細¶
採訪有粗豪㳺俠亡命姧盗失業浮浪富族彊宗者並¶
稍優與賜物悉募從軍仍宣㤙㫖慰勞以禮發遣若如¶
此則山東淳人安於太山一者以慴姧豪異心二者得¶
精兵討賊不湏免奴稽胡等又身既在軍則父兄子弟¶
自不敢爲過昔漢祖征東山使蕭何鎮𨵿中漢軍&KR0190;敗¶
蕭何毎發𨵿中子弟以助漢軍三秦無盗亂之患漢軍¶
<pb:KR4c0008_SBCK_008-14b>¶
有&KR0416;雄之𫝑盖以此道是也夫亂群敗衆者惟在姧雄¶
姧雄既覉亂弊自息伏乞聖&KR0268;早圗之詩云無縦詭随¶
式遏宼虐紫&KR0129;緋&KR0129;緑&KR0129;金帶牙笏告身金銀噐物等¶
即日軍衆已集入賊有期臣欲募死士三萬人長驅賊¶
庭一戰掃定軍中未有髙爵重賞無以勵勇使貪伏望¶
天㤙賜給前件&KR0129;帯告身噐物二千事庶以勸勵士衆¶
未敢虗用比耒將軍不明賞罰𫠦以兵不齊心今聚十¶
五萬衆戈甲粮餉日費萬金不早克定&KR0178;𫠦費弥廣山¶
東百姓貧弊不可𠕅役特乞天㤙&KR0098;臣𫠦請¶
　　　上軍&KR0038;利害事(三條)¶
　　　岀使¶
<pb:KR4c0008_SBCK_008-15a>¶
臣伏見陛下憂勞天下百姓&KR0178;不得𫠦又發明詔將降¶
九道大使廵察天下諸州兼申黜陟以求人瘼甚大恵¶
也天下百姓幸甚臣&KR0060;以爲羙矣未盡善也何以言之¶
陛下𫠦以降明使豈非欲令天下&KR0058;元衆庶知陛下夙¶
興夜𥧌&KR0104;勤念之邪欲天下賢良忠孝知陛下夙興夜¶
𥧌思任用之邪欲使天下姧人暴吏亦知陛下夙興夜¶
𥧌務欲除之邪陛下聖意必若以此而發使乎則臣愚¶
昧見陛下之使有未盡善也若愚臣𫠦謂使者皆先當¶
雅合時望爲衆人𫠦推仁愛足以存恤孤惸賢明足以¶
進㧞幽滯剛直足以不避&KR0416;禦明智足以照察姧非然¶
後使天下姧人畏其明而不敢爲𢙣也天下&KR0416;禦憚其¶
<pb:KR4c0008_SBCK_008-15b>¶
直不敢爲過也天下英竒慕其徳而樂爲之用也天下¶
孤寡賴其仁而欣戴其㤙也夫如是然後可以論出使¶
故輶軒未動扵京師天下翕然皆已知矣今陛下使猶¶
未出朝廷行路市井之人皆以爲非任朝廷有識者亦¶
不稱之夫天子之使未出魏闕朝廷之人皆以&KR0127;之何¶
况天下之衆㢤夫欲黜陟求瘼豈可得也陛下𫠦以有¶
此失者在不𨕖人亦䡖此使非天下之大任故陛下遂¶
大失至於此也宰相徒以爲常但奉詔而行之苟以出¶
使為名不求任使之實故使愈出而天下愈弊使彌多¶
而天下彌不寜其故何㢤是朝廷䡖其任也䡖其任則¶
不擇人不擇人則其使非實其使非實則黜陟不明刑¶
<pb:KR4c0008_SBCK_008-16a>¶
罰不中朋黨者進貞直者退徒使天下百姓修飾道路¶
送往迎來無益扵聖敎爾臣乆爲百姓實委知之陛下¶
欲令天下&KR0058;庶知陛下夙興夜𥧌憂勤政化不可得也¶
故臣以陛下大失在扵此也夫欲正其末者必先端其¶
本清其流者必先潔其源自然之符也&KR0038;家兹弊亦已¶
乆矣今陛下若不重𨕖此使貴得其人天下&KR0058;元必以¶
爲陛下尚行尋常之政不&KR0014;革此弊也則賢人必不出¶
貪吏必得志惸獨必哀吟天下百姓無荷賴扵陛下此¶
使也臣不勝有&KR0133;&KR0133;陛下與宰相更妙𨕖朝廷百官使¶
有威重名節爲衆人𫠦推者陛下囙大朝見親御正殿¶
集百寮公卿設禮儀以使者之禮見之於是告以出使¶
<pb:KR4c0008_SBCK_008-16b>¶
之意殷勤儆誡無敢&KR0137;&KR0317;遂授以旌莭而發遣之先自¶
京師而訪&KR0600;狼然後&KR0259;轡豋車以清天下若如是臣必¶
知陛下聖敎不旬月之間天下家見而户習也昔尭舜¶
氏不下席而天下理者盖黜陟幽明&KR0014;折中爾今陛下¶
方開中興之化建萬代之功天下瞻望兾見聖政此之¶
一使是陛下爲政之大端也諺曰欲知其人觀其𫠦使¶
不可不慎也若陛下必知不可得其人則不如不出使¶
岀使煩&KR0190;無益扵化但勞天下之人是猶烹小鮮而数¶
撓之爾伏惟陛下察照¶
　　　牧宰¶
臣伏惟陛下當今𫠦共理天下欲𦤺太平者豈非宰相¶
<pb:KR4c0008_SBCK_008-17a>¶
與諸州刺史縣令邪陛下&KR0002;重此而治天下乎臣見天¶
下理也若陛下&KR0127;此而理天下乎臣見天下不得理也¶
何者宰相陛下之腹心刺史縣令陛下之手足未有無¶
腹心手足而&KR0014;獨理者也臣&KR0060;觀當今宰相已畧得其¶
人矣獨刺史縣令陛下獨甚䡖之未見得其人是以腹¶
心雖安而手足猶病而天下至今𫠦以未有大利尓臣¶
&KR0060;惟刺史縣令之職實陛下政敎之首也陛下布徳澤¶
下明詔將示天下百姓必待刺史縣令爲陛下謹宣之¶
故得其人則百姓家見而户聞不得其人但委棄有司¶
而掛墻壁爾陛下欲使家興禮譲吏朂清勤不重𨕖刺¶
史縣令將何道以𦤺之邪愚臣&KR0060;見陛下未有舟檝而¶
<pb:KR4c0008_SBCK_008-17b>¶
欲濟河河不可濟也臣比在草茅爲百姓乆矣刺史縣¶
令之化臣實委知&KR0038;之興衰莫不在此職也何者一州¶
得賢明刺史以至公循良爲政者則千萬家賴其福若¶
得貪暴刺史以徇&KR0059;苛虐爲政者千萬家受其禍矣夫¶
一州禍福且如此况天下之衆豈得勝道㢤故臣以爲¶
陛下政化之首&KR0038;之興衰在此職者也臣伏見陛下憂¶
勤政理欲安天下百姓無使疾苦然猶未以刺史縣令¶
爲念何可得㢤臣何知陛下未以刺史縣令爲念&KR0060;見¶
吏部𨕖人&KR0024;一縣令如&KR0024;一縣尉爾但以資次攷苐從¶
官遊厯即補之不論賢良徳行可以化人而㧞擢見用¶
者縦吏部侍&KR0048;時有知此弊而欲超越用人則天下小¶
<pb:KR4c0008_SBCK_008-18a>¶
人已&KR0349;然相謗矣𫠦以然者習扵常而有驚恠也𫠦以¶
天下庸流莫不䏻得爲縣令庸流一雜賢不肖莫分但¶
以爲縣令庸流資次為𨕖不以才䏻任職𫠦以天下凌¶
遅百姓無由知陛下聖徳勤勞夙夜之念但以愁怨以¶
爲天子之令遣如此也自有&KR0038;來此弊㝡&KR0055;而未䏻除¶
也豈不甚(甚下一有/可惜二字)㢤昔漢宣帝有言曰朕之𫠦共理¶
天下者豈非良二千石乎故宣帝之時䏻委任矣伏&KR0133;¶
陛下與宰相&KR0055;知妙選以救正此弊使天下之人稍得¶
以安臣有計然甚鄙近來䏻著扵書&KR0133;陛下興念與明¶
宰相圖之以安天下幸甚幸甚¶
　　　人機¶
<pb:KR4c0008_SBCK_008-18b>¶
臣聞天下有危機禍福囙之而生機静則有福機動則¶
有禍天下百姓是也夫百姓安則樂其生不安則䡖其¶
死䡖其死則無𫠦不至也故曰人不可使窮窮之則姦¶
宄生人不可&KR0190;動動之則灾變起姦宄不息灾變日興¶
叛逆乗舋天下亂矣當今天下百姓雖未窮困軍旅之¶
弊不得安者向五六年矣夫妻不得相保父子不得相¶
養自劍以南爰至河隴秦凉之間山東則有青徐曺汴¶
河北則有滄瀛恒趙莫不&KR0137;&KR0013;飢荒&KR0137;遭水旱兵役轉輸¶
疾疫死亡流離分散十至四五可謂不安矣幸得陛下¶
以仁聖之㤙憫其失業𫠦在邉境有兵戰之役一切且¶
停遂使窮困之人尚得與妻子相見父兄相保各復其¶
<pb:KR4c0008_SBCK_008-19a>¶
業獲以救窮人心稍安殆半年矣天下可謂幸甚愚臣¶
&KR0060;賀陛下得天下之機&KR0014;宻静之非陛下至聖大明不¶
䏻如此也愚臣今𫠦以爲陛下更論天下之危機者&KR0178;¶
將相有貪夷狄之利又說陛下以廣地彊武爲威謀動¶
甲兵以事邉塞陛下&KR0137;未知天下有危機萬一聴之臣¶
懼機失禍搆則天下有不可柰何也詩不云乎人亦勞¶
止汔可小康恵此中&KR0038;以綏四方故臣&KR0133;陛下垂衣裳¶
修文徳去刑罰&KR0134;農桒以息天下之人務與之共安然¶
後使遐荒蠻夷自知中&KR0038;有聖人重譯而入貢愚臣&KR0060;¶
以爲當今天下之大計也伏惟陛下念之近者隋&KR0774;帝¶
不知天下有危機自以爲威徳廣大欲建萬代之業動¶
<pb:KR4c0008_SBCK_008-19b>¶
天下之衆殫萬人之力兵役相仍轉輸不絶北討胡貊¶
東伐遼人扵是天下百姓窮困人不堪命機動禍搆遂¶
喪天下此是不知天下有危機而信貪侫之臣兾收夷¶
狄之利卒以㓕亡者也隋氏之失可以殷鑒豈不大㢤¶
伏惟陛下察之&KR0038;家𫠦伐&KR0269;蕃有大失䇿中&KR0038;之衆半¶
天下受其弊然遂事不諌當復何言陛下不以臣愚蒭¶
蕘可採一賜召臣至玉陛得以口論天下幸甚¶
臣子昻言臣本下愚未知大體今月十六日特奉息勑¶
賜臣&KR0083;筆遣于中書言天下利害天之降命敢不對&KR0045;¶
而孤負聖㤙萬一無補死罪死罪謹率愚見封進以聞¶
塵聽玉階伏闕累息臣子昻誠惶誠&KR0178;頓首頓首謹言¶
<pb:KR4c0008_SBCK_008-20a>¶
　　　上西蕃邉州安危事(三條)¶
臣聞聖人制事貴扵未亂𫠦以用成功光濟天下大業¶
臣㐲見&KR0038;家頃以北蕃九姓亡叛有詔出師討之田楊¶
名發金山道十姓諸兵自西邉入臣聞十姓君長奉詔¶
之日若報&KR0059;讎莫不爲&KR0038;家克翦㐫醜遂&KR0070;年之内自¶
率兵馬三萬餘&KR0016;&KR0052;途六月自食&KR0059;粮誠是&KR0038;家威徳¶
早申蕃戎得効忠赤今者軍事已畢情&KR0133;入朝&KR0038;家乃¶
以其不奉璽書妄破囬紇部落責其専擅不許入朝便¶
扵凉州發遣各還蕃部臣愚見&KR0060;爲&KR0038;家危之&KR0055;&KR0178;此¶
等自兹成隟何以言之&KR0038;家𫠦以制有十姓者本爲九¶
姓大歸服聖朝十姓微弱𫝑不䏻動故𫠦以委命臣妾¶
<pb:KR4c0008_SBCK_008-20b>¶
爲&KR0038;忠良今者九姓叛亡北蕃䘮亂君長無主莫知𫠦¶
歸囬紇金水又&KR0013;殘破磧北諸姓已非&KR0038;家𫠦有今欲¶
掎角亡叛雖將邉&KR0416;惟𠋣金山諸蕃尚(本𫝊/作共)爲形𫝑有¶
司不察此理乃以田楊名妄破囬紇之罪坐及十姓諸¶
豪拒而遣還不許朝覲臣愚以爲非善御戎狄制扵未¶
亂之長䇿也夫蕃戎之性人面獸心親之則順疑之則¶
亂盖易動難安古𫠦莫制也今阻其善意逆其歡心古¶
人𫠦謂放虎遺患不可不察自臣昨於甘州日見金山¶
軍首領擬入朝者自蕃中至已負其功見燕軍漢兵不¶
多頗有驕色察其志意𫠦望殊髙與其言宴又詞多不¶
順今更不許入朝謁疑以罪與囬紇部落復爲大讎此¶
<pb:KR4c0008_SBCK_008-21a>¶
則内無&KR0038;家親信之㤙外有囬紇報讎之患懐不自安¶
鳥駭狼顧亡叛沙漠則河西諸蕃&KR0178;非&KR0038;家𫠦有且夷¶
狄相攻中&KR0038;之福今囬紇已破既往難&KR0503;十姓無罪不¶
宜自絶今若妄破囬紇有司止罪&KR0045;名在扵蕃情足以¶
爲慰十姓首領&KR0038;家理合覉縻許其入朝實爲得計今¶
北蕃既失虜不自安廟勝之䇿良&KR0178;未爾事既機速伏¶
乞早爲圖之¶
臣伏見今年五月勑以同城權置安北府此地逼磧南¶
口是制匈奴要衝&KR0038;家守邉寔得上䇿臣在府日&KR0060;見¶
磧北歸降突厥已有五千餘帳後之来者道路相望又¶
甘州先有降户四十餘帳奉勑亦令同城安置磧北䘮¶
<pb:KR4c0008_SBCK_008-21b>¶
亂先&KR0013;饑荒𡍼炭之餘無𫠦依仰&KR0038;家&KR0271;安北府招納¶
歸降誠是聖㤙洪流覆育戎狄然臣&KR0060;見突厥者莫非¶
傷殘羸餓並無人色有羊馬者百無一二然其𫠦以携¶
㓜扶老逺耒歸降實將以&KR0038;家綏懐必有賑贍兾望㤙¶
覆𫉬以安存故其來者日以益衆然同城先無儲畜雖¶
有降附皆未復矜蕃落嗷嗷不免飢餓𫠦以時有刼掠¶
自相屠&KR1229;君長既不䏻相制以此盗亦稍多甘州頃者¶
抄&KR0060;&KR0057;甚今安北府見有官羊及牛六千頭口兵粮粟¶
麦萬有餘碩安北初置庶事草創孤城兵少未㝎威懐¶
國家不贍恤來降之徒空委此府安撫臣&KR0178;降者日衆¶
盗者日多戎虜桀&KR0219;必爲禍亂夫人情莫不以乗生爲¶
<pb:KR4c0008_SBCK_008-22a>¶
急今不以此粟麦不以此羊牛大爲其餌而不救其死¶
人無生路安得不爲群盗乎群盗一興則安北府城必¶
無全理府城一壊則甘凉已北&KR0178;非&KR0038;家𫠦有後為邉¶
患禍未可量是乃&KR0038;家故誘其為亂使其為賊非謂綏¶
懐&KR0052;逺之長䇿也且磧北諸蕃今見大亂亂而思理生¶
人大情&KR0038;家既&KR0271;綏撫之㤙廣置安北之府將理其亂¶
者以慰喻諸蕃耴亂存亡可謂聖圖弘逺矣然時則爲¶
得事則未行何者&KR0038;家來不&KR0014;懐去不䏻制空竭&KR0038;用¶
為患於邉耴亂之䇿有失扵此况夷狄代有其雄與中¶
&KR0038;抗行自古𫠦病倘令今有勃起遂雄扵邉招集遺散¶
收强撫弱臣&KR0178;丧亂之衆必有景從此亦&KR0038;家之大機¶
<pb:KR4c0008_SBCK_008-22b>¶
不可輕而失也機事不宻則必害成聖人之至誡今北¶
蕃未定降者未安&KR0038;家不早爲良圖&KR0178;坐而生變乞得¶
面奏&KR0204;陳其利害邉境幸甚幸甚¶
臣&KR0060;見河西諸州地居邉逺左右寇賊並當軍興頃年¶
己來師旅未静百姓辛苦殆不堪役公&KR0059;儲蓄足可&KR0104;¶
嗟頃至凉州問其倉貯惟有六萬餘石以支兵防&KR0379;周¶
今&KR0010;雖云屯田收者猶在此外畧問其數得亦不多今¶
國家欲制河西定戎虜此州不足未可速圖又至甘州¶
貴其粮&KR0190;稱見在𫠦貯積者四十餘萬石今年屯收猶¶
不入計臣觀其衝要視其山川信是河西扼喉之地今¶
北當九姓南逼&KR0269;蕃二虜奸囬㐫猾未測朝夕警固頗¶
<pb:KR4c0008_SBCK_008-23a>¶
有窺覦甘州地廣粮多左右受敵其𫠦&KR0249;户不滿三千¶
堪勝兵者不足百數屯田廣逺倉蓄狼籍一虜爲盗&KR0178;¶
成大憂凉府雖日雄藩其實已甚虗竭夷狄有變不堪¶
軍興以河西諸州又自守不足今𤓰肅鎮防禦仰食甘¶
州一旬不給便至飢餒然則河西之命今並懸扵甘州¶
矣此機一失&KR0055;&KR0085;憂危又得甘州状&KR0091;今年屯收用為¶
善熟為兵防&KR0190;少百姓不多屯田廣逺收𫉬難遍時莭¶
既過遂有凋固𫠦以三分收不過二人力又少未人倉¶
儲縦已收刈尚多在野臣伏惟&KR0269;蕃桀&KR0219;之虜自爲邉¶
寇未嘗敗&KR1518;頃縁其&KR0038;有亂君臣不和又遭天灾戎馬¶
未盛𫠦以數求和好&KR0230;息邉兵其寔本畏&KR0038;家乗其此¶
<pb:KR4c0008_SBCK_008-23b>¶
弊故卑辭詐僞苟免天誅今又聞其賛普已擅&KR0038;權上¶
下和好兵乆不出其意難量比者&KR0038;家𫠦以制其不得¶
東侵實由甘凉素有蓄積士馬彊盛以扼其喉故其力¶
屈𫝑不䏻動今則不然甘州倉粮積以萬計兵防鎮守¶
不足威邉若使此虜探知潜懐逆意縦兵大入以寇甘¶
凉雖未&KR0014;刼掠士人圍守城邑但燒甘州蓄積蹂踐諸¶
屯臣必知河西諸州&KR0038;家難可復守也此機不可一失¶
一失之後雖賢聖之智亦無柰何臣愚不習邉事&KR0060;謂¶
甘州宜便加兵内得營農外得防盗甘州委積必當更¶
倍何以言之甘州諸屯皆因水利濁河溉灌良沃不待¶
天時四十餘屯並爲奥壊故毎收𫉬常不减二十萬但¶
<pb:KR4c0008_SBCK_008-24a>¶
以人功不俻猶有荒蕪今若加兵務窮地利&KR0010;三十萬¶
不為難得&KR0038;家若以此計爲便遂即行之臣以河西不¶
出數年之間百萬之兵食無不足而𦤺倉&KR0338;既實邉境¶
又&KR0416;則天兵𫠦臨何求不得管仲云聖人用無窮之府¶
積不涸之倉事非虗言也¶
陳伯玉文集&KR0195;第八終¶
<pb:KR4c0008_SBCK_008-24b>¶
