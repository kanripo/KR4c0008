# -*- mode: mandoku-view -*-
#+TITLE: 陳拾遺集
#+DATE: 2015-09-23 10:17:36
#+PROPERTY: LASTPB  <md:KR4c0008_SBCK_007-1a>
#+PROPERTY: JUAN 8

<md:KR4c0008_SBCK_007-23a>¶
<md:KR4c0008_SBCK_008-1a>¶
<pb:KR4c0008_WYG_008-1a>
欽定四庫全書
　陳拾遺集巻八¶
　　　　　　　　　　　　唐　陳子¶昻　撰¶
　雜著¶
　　答制問事八條¶
臣今月十九日䝉恩勑召見令臣論當今政要行何道¶
可以適時不須逺引上古具狀進者微臣智識淺短實¶
昧政源然嘗洗心精意靜觀人理竊見國之政要興廢
<pb:KR4c0008_WYG_008-1b>
在人能知人機順而施化趨時適變靜而勿動政要之¶
實可得而行今陛下以應天命而受寳圖建立明堂施¶
布大化勤恤人隠存問高年報功樹德順時興務至公<md:KR4c0008_SBCK_008-1b>¶至仁埀訓天下可謂典章大備制度𢎞逺五帝三王所¶
不及也愚臣何敢有知政要然天恩降問貴採芻蕘謹¶
竭愚直悉心以奏凡用賢之道未廣仰成之化尚勞然¶
則取士之方任賢之事固陛下素所深知應亦倦譚亦¶
倦聴不待臣更一二煩説也
<pb:KR4c0008_WYG_008-2a>
　　請措刑科¶
臣聞言有順君意而害天下者有逆君意而利天下者¶
唯忠臣能逆意唯聖君能從利恩勑不以臣愚微降問¶
當今政要臣伏惟當今之政大體巳備矣但刑獄尚急¶
法網未寛恐非當今聖政之要者臣觀聖人用刑貴適¶
時變有用捨不專任之且聖人初制天下必有凶亂之<md:KR4c0008_SBCK_008-2a>¶賊叛逆之臣而為驅除以顯聖徳聖人誅凶殄逆濟人¶
寜亂必資刑殺以清天下故所以務用刑也凶亂既滅
<pb:KR4c0008_WYG_008-2b>
聖道既昌則必順人施化赦過宥罪所以致措刑也然¶
則聖人用刑本以禁亂亂靜刑息不為昇平所設何者¶
太平之人悦樂於徳不悦樂於刑以刑窮於人人必惨¶
怛故聖人貴措刑不貴煩刑今神皇應運授圖臨御天¶
下逆臣賊子頓伏嚴誅所以虺貞羣黨同惡就戮此蓋¶
天意將顯神皇威靈豈此凶徒所能自亂今魁首已滅¶
朋黨已屠聖政惟昌天下咸服神皇又降文昌鴻恩滌¶
蕩羣罪天下昭慶企望日新措刑崇徳正在今日實聖
<pb:KR4c0008_WYG_008-3a>
政之至要者也臣伏見近來詔獄推窮稍復滋長追捕<md:KR4c0008_SBCK_008-2b>¶支黨頗及逺方天下士庶未敢安止臣伏惟神皇聖意¶
務在措刑安恤天下不務察法以損昇平然今刑獄未¶
息者應是獄吏未識天意所以至於此也伏願神皇埀¶
愷悌之徳務仁壽之恩勑法慎罰以省刑典臣伏見當¶
今天下士庶思願安寜途謡巷歌皆稱萬嵗此其懐樂¶
聖化願保永年欲與子孫同此仁壽今神皇不以此時¶
崇徳務仁使刑措不用乃任有司明察專務威刑臣竊
<pb:KR4c0008_WYG_008-3b>
恐非神皇措刑之道且臣聞殺一人則千人恐濫一罪¶
則百夫愁人情大端畏懼於此今天下至廣萬國至繁¶
神皇雖妙察獄固不可門告户説令一一知者若使有¶
一不知以神皇好任刑法則非太平安人之務當今聖<md:KR4c0008_SBCK_008-3a>¶政之要者也此是臣赤心至誠敢言其實冐死犯奏所¶
兾天鑒務求措刑察臣所言非敢茍順¶
　　重任刑科¶
臣伏惟刑措之政在能官人官人惟賢政所以理此固
<pb:KR4c0008_WYG_008-4a>
神皇深知倦問不假臣一二煩説今臣所更重説者實¶
以天下之政非賢不理天下之業非賢不成固願神皇¶
務在任賢誠得衆賢而任之則天下之務自化理也然¶
賢人既任須信既信須終既終須賞夫任而不信其才¶
無由展信而不終其業無由成終而不賞其功無由别¶
必神皇如此任賢則天下之賢雲集矣何以知其然君子小
人各尚其類¶者也若神皇徒務好賢而不能任能任而不能
信能信<md:KR4c0008_SBCK_008-3b>¶而不能終能終而不能賞雖有賢人終不可用矣神皇
<pb:KR4c0008_WYG_008-4b>
降問小臣當今政理之要者臣竊以此為政要之至極¶
何以言之神皇大業已成天下巳平尊名已顯大禮巳¶
備所未足者在於忠賢若得忠賢相與而守之太平之¶
功可以於此而就斯實天地神靈贊助神皇而致此時¶
也當此時不成千嵗之業立萬代之規小臣誠愚竊為¶
神皇所惜¶
　　　明必得賢科¶
臣伏惟刑措之道政在任賢議者皆云賢不可知人不
<pb:KR4c0008_WYG_008-5a>
可識臣獨以為賢固可易知人固可易識但是議者不¶
精思之耳夫尚徳行者必惡凶險之類務公正者必無<md:KR4c0008_SBCK_008-4a>¶邪佞之朋保廉節者必憎貪冐之黨有信義者必疾茍¶
且之徒智者不為愚者謀勇者不為怯者死猶梟鸞不¶
接翼薫蕕不同器此天地之性物類之情其理自然不¶
可改易何者以徳事凶兩不相入以正接佞兩不相利¶
以信質偽兩不相從以廉説貪兩不相和智者尚謀愚¶
者不聴勇者徇死怯者貪生皆事業不同趨向各異矣
<pb:KR4c0008_WYG_008-5b>
賢人之道固可預知誠能尚賢賢可至矣然則賢人之¶
業須賢人逹之賢人之才須賢人用之公正廉節信義¶
勇謀皆待其人然後獲展茍非其類道不虛行凡賢人¶
君子未嘗不思效用但無其類獲進所以陻沒於時今¶
神皇誠能信任賢良旌納忠正知左右之臣灼然有賢<md:KR4c0008_SBCK_008-4b>¶行者賜之尊爵厚禄以榮寵之使其以類相舉責成其¶
政合度者進失度者貶神皇但埀拱明堂保神和志天¶
下之事臣必見日就無為不言而治也今神皇憂恤萬
<pb:KR4c0008_WYG_008-6a>
幾日不暇給昧旦丕顯中夜以思誠是羣臣未稱聖任¶
伏願神皇審察賢能埀恩信任夫忠賢事君必諫君失¶
奸佞事主必順主情直道曲事惟聖鑒所察¶
　　賢不可疑科¶
臣伏惟神皇聖明具知得賢須任既任須信既信須終¶
既終須賞悉備知也然今未多信任者應以經信任無¶效
所以致疑如裴炎劉禕之蹇(本傳/作騫)味道周思茂固䝉¶神
皇信任之矣然竟背徳辜恩神皇以此有疑於信任<md:KR4c0008_SBCK_008-5a>¶賢
<pb:KR4c0008_WYG_008-6b>
也以臣愚誠則謂不然何者聖必藉賢以明國必待¶賢
以昌人必待賢以理物必待賢以寜若神皇疑於任¶賢
欲以聖謀自斷臣恐勤勞聖躬而天下不可獨理況¶聖
躬不可勞弊神心不可細用此最須任賢者也臣聞¶鄙
人云有人以食噎而得病者欲絶食以去病乃不知¶食
絶而身斃此言近小可以喻逺臣竊謂賢人於國亦¶猶
食之在人固不為一噎而絶餱糧亦不可以謬賢而¶逺
正士此實神皇聖鑒可明知也不待愚臣一二言之¶伏
<pb:KR4c0008_WYG_008-7a>
願任賢無疑求士不倦以此為務天下誠不足理也¶若
外有信賢之名而内實有疑賢之心臣竊謂神皇雖¶日
得百賢終是無益適足以損賢傷政也伏惟熟察可<md:KR4c0008_SBCK_008-5b>¶信
者信之¶
　　招諫科¶
臣伏惟聖人制天下貴能至公能至公者當務直道臣¶
伏見神皇至公應物直道容賢然朝廷尚未見敢諫之¶
臣骨鯁之士天下直道未得公行臣聞聖人大徳在能
<pb:KR4c0008_WYG_008-7b>
聴諌古典所説蓋不足陳臣伏見太宗文武聖皇徳冠¶
三王名高五帝實由能容魏徴愚直獲盡忠誠國史書¶
之明若日月直言之路啓從諫之道開貞觀巳來此實¶
為美今神皇坐明堂布大政神功聖業能事備矣夫骨¶
鯁之士能美聖功伏惟神皇廣延直臣旌賞諫士使大¶
聖之徳引納日新書之金板萬代有述非神皇卓犖仁<md:KR4c0008_SBCK_008-6a>¶聖臣不可獻此言也¶
　　勸賞科
<pb:KR4c0008_WYG_008-8a>
臣聞勞臣不賞不可勸功死士不賞不可勵勇當今或¶
有勤勞之臣死難之卒䇿功委命頒賞未䝉優異臣伏¶
惟人臣徇節在爵與名死節勤公名爵不及偷榮尸禄¶
寵秩或加故不可以進賢顯能旌功勵行伏願神皇廣¶
求此色(本傳作表/顯徇節)勸勵百寮以及將士此最當今聖政¶
之所宜先也古人云賞一人而千萬人悦者蓋言其功¶
當也夫賞而不知賢者不務也伏願神皇陛下特埀省¶
察
<pb:KR4c0008_WYG_008-8b>
　　請息兵科<md:KR4c0008_SBCK_008-6b>¶臣伏以當今國家事最大者在兵甲嵗興賦役不省神¶
皇欲安人思化理不可得何者兵之所聚必有所資千¶
里運糧萬里應敵十萬兵在境則百萬家不得安業¶以
此徭役人何敢安臣伏見國家自有事北狄于今十¶有
餘年兵甲嵗興竟不聞其利豈中國無制勝之䇿朝¶廷
無奇畫之臣哉臣竊謂不然是未計之廟筭爾臣伏¶惟
神皇聖武天威若神突厥小醜何足誅滅然今未滅¶者
<pb:KR4c0008_WYG_008-9a>
臣恐庸將無智未審廟筭之機故使兵甲日多徭役¶日
廣今國家又命將出師臣願神皇審圖廟筭量其損¶益
計其利害若事必不可請兵不虚行兵不虛行賦役¶自
省以此安人得賢可理若失之於此而救之於彼臣<md:KR4c0008_SBCK_008-7a>¶恐
人日以疲勞不得安息伏願熟察臣言審圖妙筭則¶戎
狄不足滅中國可永寜¶
　　安宗子科¶
臣伏惟陛下以至仁為政以至公應物天下士庶莫不
<pb:KR4c0008_WYG_008-9b>
咸知虺貞等干紀亂常自取屠滅陛下唯罪其搆逆者¶
更無他坐宗室子弟獲以安寜自非陛下恩念慈仁敦¶
睦九族豈得宗室䝉此寜慶實大聖之徳崇重宗枝然¶
臣更願陛下務安慰之恵以恩信使其顯然明知陛下¶
慈念之至上感聖徳下得自安臣聞人情不能自明則¶
心疑慮疑慮則必不安不安則必危懼危懼積則&KR0317;過¶
生伏願陛下明恩賜埀愷悌之徳使天下居無過之地<md:KR4c0008_SBCK_008-7b>¶萬姓知陛下必信任賢是天下有慶然賢人之業皆務
<pb:KR4c0008_WYG_008-10a>
直道於姦邪不利姦邪不利必有䜛譖此賢人之灾厄¶
如是也一人之行十人謗之未有不遭禍患者自古忠¶
良賢逹罹此患者不可勝言¶
臣子昻言臣本草茅微陋才無可取陛下乃越次假以¶
恩光將同近臣延問政要臣實愚昧何堪此寵頓首死¶
罪然臣之誠直實自愚𠂻與君子言猶且不妄況天子¶
之問敢不悉螻蟻之誠真實罄盡然臣所奏前件狀者¶
固是陛下所悉見知然臣復重言者貴以微誠披露肝
<pb:KR4c0008_WYG_008-10b>
膽不知忌諱實戰實惶¶
　　上蜀川安危事(三條/)<md:KR4c0008_SBCK_008-8a>¶臣伏見四月三十日勑廢同昌軍蜀川百姓每見免五¶
十萬丁運糧實大蘇息然松茂等州諸羌首領二十年¶
來利得此軍財帛糧餉以富已潤屋今一旦停廢失其¶
大利必是勾引生羌詐作警問以恐動茂翼等州復使¶
國家徴兵鎮守若松茂等州無好都督則此詐必行旦¶
夕警問必有發者一發巳後警動蜀州朝廷不知徴兵
<pb:KR4c0008_WYG_008-11a>
赴救兵至賊散靡弊更甚伏乞選擇茂州都督嚴加斥¶
堠乃命御史一人専在按察若有詐妄即録奏稱加法¶
以懲其姦庶可久長安帖不然受其弊¶
蜀中運糧既停百姓更無重役至於租庸合富府庫今¶
諸州逃走户有三萬餘在蓬渠果合遂等州山林之中<md:KR4c0008_SBCK_008-8b>¶不屬州縣土豪大族阿隠相容徴斂驅役皆入國用其¶
中遊手惰業亡命之徒結為光火大賊依憑林險巢穴¶
其中若以甲兵捕之則鳥散山谷如州縣怠慢則刼殺
<pb:KR4c0008_WYG_008-11b>
公行比來訪聞有人説逃在其中者攻城刼縣徒衆日¶
多誠可特降嚴加勑令州縣長官與使人設法大招此¶
戸則刼賊徒黨自然除殄其三萬户租賦即可富國若¶
縱而不括以飬賊徒蜀州大弊必是未息天恩允此請¶
乞作條例括法¶
蜀中諸州百姓所以逃亡者實縁官人貪暴不奉國法¶
典吏遊客因此侵漁剥奪既深人不堪命百姓失業因¶
即逃亡凶險之徒聚為刼賊今國家若不清官人雖殺<md:KR4c0008_SBCK_008-9a>¶
<pb:KR4c0008_WYG_008-12a>
獲賊終無益天恩前使右丞宋爽按察蜀州者乞早發¶
遣除屏貪殘則公私俱寜國用可富若官人未清刼賊¶
之徒必是未息以前劒南蠧弊如斯即日聖恩停軍息¶
役若官人清正刼賊剪除百姓安寜實堪富國惟乞早¶
降使按察謹狀聖厯元年五月十四日通直郎行右拾¶
遺陳子昻狀¶
　　上蜀中軍事(一條/)¶
臣伏見劒南諸州縁通軌軍屯在松潘等州千里運糧
<pb:KR4c0008_WYG_008-12b>
百姓困弊臣不自恤竊為國家惜之伏以國家富有巴¶
蜀是天府之藏自隴右及河西諸州軍國所資郵驛所¶
給商旅莫不皆取於蜀又京都府庫嵗月珍貢尚在其<md:KR4c0008_SBCK_008-9b>¶外此誠蜀國之珍府今邊郡主將乃通軌一軍徭役弊¶
之使百姓貧窮國用不贍河西隴右資給亦減臣伏惟¶
松潘諸軍自屯鎮巳來於今相繼百十餘年竟未聞盗¶
賊大侵而有尺寸之效今國家甘心竭力以事之臣不¶
知其故伏惟念惜臣聞上有聖君下得直言賤臣敢越
<pb:KR4c0008_WYG_008-13a>
次冐昧以奏臣在蜀時見相傳云聞松潘等州屯軍數¶
不逾萬計糧給餉年則不過七萬餘碩可盈足邊郡主¶
將不審支度乃每嵗向役十六萬夫夫擔糧輪送一㪷¶
之米價錢四百使百姓老弱未得其所比年以來多以¶
逃亡臣伏以吐蕃陛下未忍即滅松潘屯兵未可廢散¶
若准此賦斂每年以十六萬夫運糧臣恐更三年吐蕃<md:KR4c0008_SBCK_008-10a>¶未殄滅劒南百姓不堪此役愚臣恐非聖母神皇制敵¶
安人富國彊兵之神筭者也愚臣竊見蜀中耆老平議
<pb:KR4c0008_WYG_008-13b>
劍南諸州比來以夫運糧者且一切並停請為九等税¶
錢以市騾馬差州縣富户各為屯主税錢者以充脚價¶
各次第四番運輦不用一年夫運之費可得數年軍食¶
盈足比於常運減省二十餘倍蜀川百姓永得休息通¶
軌軍人保安邊鎮京臺府庫河西軍馬得利供輸其資¶
臣伏審計便宜體大非一二狀俱盡陛下若以此奏非¶
虛或可採者請勒臣付所司對議得失然後具條目一¶
一奏聞若臣茍為謬妄無益國家請罪死不赦
<pb:KR4c0008_WYG_008-14a>
　　上益國事(一條/)<md:KR4c0008_SBCK_008-10b>¶臣聞古者富國彊兵未嘗不用山澤之利臣伏見西戎¶
未滅兵鎮用廣内少資儲外勤轉餉山澤之利伏而未¶
通臣愚不識大體伏見劒南諸山多有銅鑛採之鑄錢¶
可以富國今諸山皆閉官無採銅軍國資用惟斂下人¶
乃使公府虛竭私室貧弊而天地珍藏委廢不用以臣¶
所見請依舊式盡令劒南諸州准前採銅於益府鑄錢¶
其松潘諸軍所須用度皆取以資給用有餘者然後使
<pb:KR4c0008_WYG_008-14b>
縁江諸州&KR0589;運散納荆衡沔鄂諸州每嵗便以和糴令¶
漕運委神都大倉此皆順流乘便無所勞擾外得以事¶
西山諸軍内得以實中都倉廩蜀之百姓免於賦斂軍¶
國大利公私所切要者非神皇大聖誰能用之管仲云<md:KR4c0008_SBCK_008-11a>¶聖人用無窮之府蓋言此也¶
臣某言臣伏見神皇陛下恭己受圖遐想至理將欲制¶
御戎狄永安黎元不欲煩撓蒸人故為無益賤臣朝不¶
坐宴不預軍國大事非臣合言伏見松潘軍糧費過甚
<pb:KR4c0008_WYG_008-15a>
太平百姓未得安居臣忝班一命庶幾仁類不敢自見¶
避諱忍之不言所以不懼身誅區區上奏冐越非次伏
待¶顯戮惶慄死罪死罪¶
　　上軍國機要事(一條/)¶
臣竊聞宗懷昌等軍失律者乃彼逆賊詐造官軍文牒¶
誣召懷昌昌等顓愚無備陷没今諸軍敗失東蕃固知¶
然恐安東阻隔未審此詐國家若無私契與安東徃來<md:KR4c0008_SBCK_008-11b>¶臣恐凶賊多端詐偽復設萬一被其矯命更失其圖乃
<pb:KR4c0008_WYG_008-15b>
是資長賊權没䧟府城此固宜天恩巳應先有處分然¶
臣愚見不敢不言又賊初勝不即西侵者深恐圍畧安¶
東以自全計若安東被圍畧則遼東以來非國所制伏¶
乞天恩早為圖之臣聞天子義兵不可以怒發怒則衆¶
懼急則人揺人揺則賊得其勢故昔者聖人守静以制¶
亂持重以伏姦大義常存人無憂懼臣伏見恩制免天¶
下罪人及募諸色奴充兵討擊者是㨗急之計非天子¶
之兵且比來刑獄久清罪人全少奴多怯弱非慣征行
<pb:KR4c0008_WYG_008-16a>
縱其募集未足可用況當今天下忠臣勇士萬分未用¶
其一契丹小孽假命待誅何勞免罪贖奴損國大義且<md:KR4c0008_SBCK_008-12a>¶陛下富有四海一戰未勝遂即免罪募奴若更有他虞¶
復何徴發臣恐此不可威示天下臣聞聖人制事必理¶
未萌所以姦不敢謀賊不得起臣聞吐蕃近日將兵圍¶
𤓰州數日即退或云此賊通使黙啜恐𤓰州止遏故以¶
此兵送之臣雖未信然惟國家比來勍敵在此兩蕃至¶
於契丹小醜未足以比類今國家為契丹大發河東道
<pb:KR4c0008_WYG_008-16b>
及六胡州綏延丹隰等州稽胡精兵悉赴營州而縁塞¶
空虚靈夏獨立今氷生河合草秋馬肥秦中北據隴右¶
亦闗東隣黨凶羯姦謀覘知此隙驅其醜類大盜秦闗¶
隴右馬羣是國所寳防備逺䇿良宜預圖不可竭塞上¶
之兵使凶冦得計伏願詳審臣聞所養非所用所用非<md:KR4c0008_SBCK_008-12b>¶所養理家必弊在國必危故明君不畜無用之臣慈父¶
不畜無益之子今朝廷三品五品受國寵榮天恩賞賜¶
府庫虚耗食人之禄死人之事恩養聖朝甚矣厚矣及
<pb:KR4c0008_WYG_008-17a>
邊有小賊則云無人驅使又勞聖恩逺訪外人外人先¶
無寵禄臨難又不肯殉節然則國之所養者總無用之¶
臣朝之所遺者乃有用之士今不收有用厚養無用欲¶
令忠賢効力凶賊滅亡以臣愚見理不可得近者遼軍¶
張立遇等䘮律實由内外不同心宰相或賣國樹恩近¶
臣或附勢私謁禄重者以拱黙為智任權者以傾巧為¶
賢羣居雷同以殉私為能媚妻保子以奉國為愚陛下¶
又寛刑漏纓(一作/綱)不循名實遂令綱紀日廢姧宄滋多<md:KR4c0008_SBCK_008-13a>¶
<pb:KR4c0008_WYG_008-17b>
今國家第一要者在稍寛兵期山南淮南去幽州四千¶
里所司使十月上旬到計日行百里四十日方到即今¶
水雨如此又徴符到彼未乆當日便發猶不及期況未¶
便發且日行不可百里若違限者死國有常刑到不及¶
期懼罪逃散為賊此更生一患縱倍程趂期亦恐不及¶
若違不誅則軍不可統若違必誅則全衆皆怨況兵疲¶
不堪用吳廣陳勝為盜由此切急切急即日江南淮南¶
諸州租船數千艘巳至鞏洛計有百餘萬斛所司便勒
<pb:KR4c0008_WYG_008-18a>
徃幽州納充軍糧其船夫多是客户游手堕業無頼雜¶
色人發家來時唯作入都資料今已到京又勒徃幽州¶
幽州去此二千餘里還又二千餘里方寒氷凍一無資<md:KR4c0008_SBCK_008-13b>¶糧國家更無優恤但切勒赴限比聞丁夫皆甚愁嘆又¶
諸州行綱承前多僦向(一作/勾)至都糴納今儻有此類向¶
滄瀛糴納則山東米必二百已上百姓必騷動今國家¶
不優恤又無識事明了人檢㸃勾當知租米見在虚實¶
又未宣恩㫖慰勞兵夫惟切勒赴限儻在道逃亡此糧
<pb:KR4c0008_WYG_008-18b>
有萬一非意損失則東軍二十萬衆坐自取敗為賊所¶
圖切急切急楊𤣥感以此為亂實軍國大命山東百姓¶
國家比以供軍矜不㸃募近聞東軍失利山東人驕慢¶
乃謂國家怕其粗豪不敢徴發今街談巷議多有茍且¶
之心伺國瑕隙頗揺風俗國家大政須人無二心若縱¶
懐二奸亂必漸臣伏思即日山東愚人有亡命不事産<md:KR4c0008_SBCK_008-14a>¶業者有遊俠聚盗者有姧豪强宗者有交通州縣造罪¶
過者如此等色皆是奸雄國家又不以法制役之臣恐
<pb:KR4c0008_WYG_008-19a>
無頼子弟暴横日廣上不為國法所制下不為州縣所¶
羈又不從軍又不守業坐觀成敗養其姧心在於國家¶
甚非長計以臣愚見望降墨勑使臣與州縣相知子細¶
採訪有粗豪游俠亡命姧盗失業浮浪富族彊宗者並¶
稍優與賜物悉募從軍仍宣恩㫖慰勞以禮發遣若如¶
此則山東淳人安於太山一者以慴姧豪異心二者得¶
精兵討賊不須免奴稽胡等又身既在軍則父兄子弟¶
自不敢為過昔漢祖征山東使蕭何鎮闗中漢軍數敗
<pb:KR4c0008_WYG_008-19b>
蕭何每發闗中子弟以助漢軍三秦無盗亂之患漢軍<md:KR4c0008_SBCK_008-14b>¶有彊雄之勢蓋以此道是也夫亂羣敗衆者惟在奸雄¶
奸雄既覉亂弊自息伏乞聖慈早圖之詩云無縱詭隨¶
式遏冦虐紫袍緋袍綠袍金帶牙笏告身金銀器物等¶
即日軍衆已集入賊有期臣欲募死士三萬人長驅賊¶
庭一戰掃定軍中未有高爵重賞無以勵勇使貪伏望¶
天恩賜給前件袍帶告身器物二千事庶以勸勵士衆¶
未敢虛用比來將軍不明賞罰所以兵不齊心今聚十
<pb:KR4c0008_WYG_008-20a>
五萬衆戈甲糧餉日費萬金不早克定恐所費彌廣山¶
東百姓貧弊不可再役特乞天恩允臣所請¶
　　上軍國利害事(三條/)¶
　　出使<md:KR4c0008_SBCK_008-15a>¶臣伏見陛下憂勞天下百姓恐不得所又發明詔將降¶
九道大使巡察天下諸州兼申黜陟以求人瘼甚大恵¶
也天下百姓幸甚臣竊以為美矣未盡善也何以言之¶
陛下所以降明使豈非欲令天下黎元衆庶知陛下夙
<pb:KR4c0008_WYG_008-20b>
興夜寐憂勤念之邪欲天下賢良忠孝知陛下夙興夜¶
寐思任用之邪欲使天下奸人暴吏亦知陛下夙興夜¶
寐務欲除之邪陛下聖意必若以此而發使乎則臣愚¶
昧見陛下之使有未盡善也若愚臣所謂使者皆先當¶
雅合時望為衆人所推仁愛足以存恤孤惸賢明足以¶
進㧞幽滯剛直足以不避彊禦明智足以照察奸非然¶
後使天下奸人畏其明而不敢為惡也天下彊禦憚其<md:KR4c0008_SBCK_008-15b>¶直不敢為過也天下英竒慕其徳而樂為之用也天下
<pb:KR4c0008_WYG_008-21a>
孤寡頼其仁而欣戴其恩也夫如是然後可以論出使¶
故輶軒未動於京師天下翕然皆巳知矣今陛下使猶¶
未出朝廷行路市井之人皆以為非任朝廷有識者亦¶
不稱之夫天子之使未出魏闕朝廷之人皆以輕之何¶
況天下之衆哉夫欲黜陟求瘼豈可得也陛下所以有¶
此失者在不選人亦輕此使非天下之大任故陛下遂¶
大失至於此也宰相復以為常但奉詔而行之茍以出¶
使為名不求任使之實故使愈出而天下愈弊使彌多
<pb:KR4c0008_WYG_008-21b>
而天下彌不寜其故何哉是朝廷輕其任也輕其任則¶
不擇人不擇人則其使非實其使非實則黜陟不明刑<md:KR4c0008_SBCK_008-16a>¶罰不中朋黨者進貞直者退徒使天下百姓修飾道路¶
送徃迎來無益於聖教爾臣久為百姓實委知之陛下¶
欲令天下黎庶知陛下夙興夜寐憂勤政化不可得也¶
故臣以陛下大失在於此也夫欲正其末者必先端其¶
本清其流者必先潔其源自然之符也國家兹弊亦巳¶
久矣今陛下若不重選此使貴得其人天下黎元必以
<pb:KR4c0008_WYG_008-22a>
為陛下尚行尋常之政不能革此弊也則賢人必不出¶
貪吏必得志惸獨必哀吟天下百姓無荷頼於陛下此¶
使也臣不勝有願願陛下與宰相更妙選朝廷百官使¶
有威重名節為衆人所推者陛下因大朝日親御正殿¶
集百寮公卿設禮儀以使者之禮見之於是告以出使<md:KR4c0008_SBCK_008-16b>¶之意殷勤儆誡無敢或&KR0317;遂授以旌節而發遣之先自¶
京師而訪豺狼然後攬轡登車以清天下若如是臣必¶
知陛下聖教不旬月之間天下家見而户習也昔堯舜
<pb:KR4c0008_WYG_008-22b>
氏不下席而天下理者蓋黜陟幽明能折中爾今陛下¶
方開中興之化建萬代之功天下瞻望兾見聖政此之¶
一使是陛下為政之大端也諺曰欲知其人觀其所使¶
不可不慎也若陛下必知不可得其人則不如不出使¶
出使煩數無益於化但勞天下之人是猶烹小鮮而數¶
撓之爾伏惟陛下察照¶
　　牧宰¶
臣伏惟陛下當今所共理天下欲致太平者豈非宰相<md:KR4c0008_SBCK_008-17a>¶
<pb:KR4c0008_WYG_008-23a>
與諸州刺史縣令邪陛下若重此而理天下乎臣見天¶
下理也若陛下輕此而理天下乎臣見天下不得理也¶
何者宰相陛下之腹心刺史縣令陛下之手足未有無¶
腹心手足而能獨理者也臣竊觀當今宰相巳畧得其¶
人矣獨刺史縣令陛下猶甚輕之未見得其人是以腹¶
心雖安而手足猶病而天下至今所以未有大利爾臣¶
竊惟刺史縣令之職實陛下政教之首也陛下布徳澤¶
下明詔將示天下百姓必待刺史縣令為陛下謹宣之
<pb:KR4c0008_WYG_008-23b>
故得其人則百姓家見而户聞不得其人但委棄有司¶
而掛墻壁爾陛下欲使家興禮讓吏朂清勤不重選刺¶
史縣令將何道以致之邪愚臣竊見陛下未有舟檝而<md:KR4c0008_SBCK_008-17b>¶欲濟河河不可濟也臣比在草茅為百姓久矣刺史縣¶
令之化臣實委知國之興衰莫不在此職也何者一州¶
得賢明刺史以至公循良為政者則千萬家頼其福若¶
得貪暴刺史以徇私苛虐為政者千萬家受其禍矣夫¶
一州禍福且如此況天下之衆豈得勝道哉故臣以為
<pb:KR4c0008_WYG_008-24a>
陛下政化之首國之興衰在此職者也臣伏見陛下憂¶
勤政理欲安天下百姓無使疾苦然猶未以刺史縣令¶
為念何可得哉臣何知陛下未以刺史縣令為念竊見¶
吏部選人補一縣令如補一縣尉爾但以資次攷第從¶
官遊歴即補之不論賢良徳行可以化人而㧞擢見用¶
者縱吏部侍郎時有知此弊而欲超越用人則天下小<md:KR4c0008_SBCK_008-18a>¶人囂然相謗矣所以然者習於常而有驚怪也所以¶天
下庸流莫不能得為縣令庸流一雜賢不肖莫分但¶以
<pb:KR4c0008_WYG_008-24b>
為縣令庸流資次為選不以才能任職所以天下凌¶遲
百姓無由知陛下聖徳勤勞夙夜之念但以愁怨以¶為
天子之令遣如此也自有國來此弊最深而未能除¶也
豈不甚(甚下一有/可惜二字)哉昔漢宣帝有言曰朕之所共理¶天
下者豈非良二千石乎故宣帝之時能委任矣伏願¶陛
下與宰相深知妙選以救正此弊使天下之人稍得¶以
安臣有計然甚鄙近未能著於書願陛下興念與明¶宰
相圖之以安天下幸甚幸甚
<pb:KR4c0008_WYG_008-25a>
　　人機<md:KR4c0008_SBCK_008-18b>¶臣聞天下有危機禍福因之而生機靜則有福機動則¶
有禍天下百姓是也夫百姓安則樂其生不安則輕其¶
死輕其死則無所不至也故曰人不可使窮窮之則姦¶
宄生人不可數動動之則灾變起姦宄不息灾變日興¶
叛逆乘釁天下亂矣當今天下百姓雖未窮困軍旅之¶
弊不得安者向五六年矣夫妻不得相保父子不得相¶
養自劍以南爰至河隴秦涼之間山東則有青徐曹汴
<pb:KR4c0008_WYG_008-25b>
河北則有滄瀛恒趙莫不或被饑荒或遭水旱兵役轉
輸¶疾疫死亡流離分散十至四五可謂不安矣幸得陛
下¶以仁聖之恩憫其失業所在邊境有兵戰之役一切
且¶停遂使窮困之人尚得與妻子相見父兄相保各復
其<md:KR4c0008_SBCK_008-19a>¶業獲以救窮人心稍安殆半年矣天下可謂幸甚愚
臣¶竊賀陛下得天下之機能宻靜之非陛下至聖大明
不¶能如此也愚臣今所以為陛下更論天下之危機者
恐¶將相有貪夷狄之利又説陛下以廣地彊武為威謀
<pb:KR4c0008_WYG_008-26a>
動¶甲兵以事邊塞陛下或未知天下有危機萬一聽之
臣¶懼機失禍搆則天下有不可奈何也詩不云乎人亦
勞¶止汔可小康恵此中國以綏四方故臣願陛下埀衣
裳¶修文徳去刑罰勸農桑以息天下之人務與之共安
然¶後使遐荒蠻夷自知中國有聖人重譯而入貢愚臣
竊¶以為當今天下之大計也伏惟陛下念之近者隋煬
帝¶不知天下有危機自以為威徳廣大欲建萬代之業
動<md:KR4c0008_SBCK_008-19b>¶天下之衆殫萬人之力兵役相仍轉輸不絶北討戎
<pb:KR4c0008_WYG_008-26b>
貊¶東伐遼人於是天下百姓窮困人不堪命機動禍搆
遂¶喪天下此是不知天下有危機而信貪佞之臣兾收
夷¶狄之利卒以滅亡者也隋氏之失可以殷鑒豈不大
哉¶伏惟陛下察之國家所伐吐蕃有大失䇿中國之衆
半¶天下受其弊然遂事不諌當復何言陛下不以臣愚
芻¶蕘可採一賜召臣至玉陛得以口論天下幸甚¶
臣子昻言臣本下愚未知大體今月十六日特奉恩勑¶
賜臣紙筆遣于中書言天下利害天之降命敢不對揚
<pb:KR4c0008_WYG_008-27a>
而孤負聖恩萬一無補死罪死罪謹率愚見封進以聞¶
塵聽玉階伏闕累息臣子昻誠惶誠恐頓首頓首謹言<md:KR4c0008_SBCK_008-20a>¶　　上西蕃邊州安危事(三條/)¶
臣聞聖人制事貴於未亂所以用成功光濟天下大業¶
臣伏見國家頃以北蕃九姓亡叛有詔出師討之田揚¶
名發金山道十姓諸兵自西邊入臣聞十姓君長奉詔¶
之日若報私讐莫不為國家克翦凶醜遂數年之内自¶
率兵馬二萬餘騎經途六月自食私糧誠是國家威徳
<pb:KR4c0008_WYG_008-27b>
早申蕃戎得効忠赤今者軍事巳畢情願入朝國家乃¶
以其不奉璽書妄破回紇部落責其專擅不許入朝便¶
於涼州發遣各還蕃部臣愚見竊為國家危之深恐此¶
等自兹成隙何以言之國家所以制有十姓者本為九¶
姓大歸服聖朝十姓微弱勢不能動故所以委命臣妾<md:KR4c0008_SBCK_008-20b>¶為國忠良今者九姓叛亡北蕃喪亂君長無主莫知所¶
歸回紇金水又被殘破磧北諸姓已非國家所有今欲¶
犄角亡叛誰將邊疆惟倚金山諸蕃尚(本傳/作共)為形勢有
<pb:KR4c0008_WYG_008-28a>
司不察此理乃以田揚名妄破回紇之罪坐及十姓諸¶
豪拒而遣還不許朝覲臣愚以為非善御戎狄制於未¶
亂之長策也夫蕃戎之性人面獸心親之則順疑之則¶
亂蓋易動難安古所莫制也今阻其善意逆其歡心古¶
人所謂放虎遺患不可不察自臣昨於甘州日見金山¶
軍首領擬入朝者自蕃中至已負其功見燕軍漢兵不¶
多頗有驕色察其志意所望殊高與其言宴又詞多不¶
順今更不許入朝謁疑以罪與回紇部落復為大讐此<md:KR4c0008_SBCK_008-21a>¶
<pb:KR4c0008_WYG_008-28b>
則内無國家親信之恩外有回紇報讐之患懐不自安¶
鳥駭狼顧亡叛沙漠則河西諸蕃恐非國家所有且夷¶
狄相攻中國之福今回紇巳破既徃難追十姓無罪不¶
宜自絶今若妄破回紇有司止罪揚名在於蕃情足以¶
為慰十姓首領國家理合羈縻許其入朝實為得計今¶
北蕃既失虜不自安廟勝之策良恐未爾事既機速伏¶
乞早為圖之¶
臣伏見今年五月勑以同城權置安北府此地逼磧南
<pb:KR4c0008_WYG_008-29a>
口是制匈奴要衝國家守邊實得上策臣在府日竊見¶
磧北歸降突厥巳有五千餘帳後之來者道路相望又¶
甘州先有降户四十餘帳奉勑亦令同城安置磧北喪<md:KR4c0008_SBCK_008-21b>¶亂先被饑荒塗炭之餘無所依仰國家開安北府招納¶
歸降誠是聖恩洪流覆育戎狄然臣竊見突厥者莫非¶
傷殘羸餓並無人色有羊馬者百無一二然其所以携¶
㓜扶老逺來歸降實將以國家綏懐必有賑贍冀望恩¶
覆獲以安存故其來者日以益衆然同城先無儲畜雖
<pb:KR4c0008_WYG_008-29b>
有降附皆未復矜蕃落嗷嗷不免饑餓所以時有刼掠¶
自相屠戮君長既不能相制以此盗亦稍多甘州頃者¶
抄竊尤甚今安北府見有官羊及牛六千頭口兵糧粟¶
麥萬有餘碩安北初置庶事草創孤城兵少未定威懐¶
國家不贍恤來降之徒空委此府安撫臣恐降者日衆¶
盗者日多戎情桀黠必為禍亂夫人情莫不以乘生為<md:KR4c0008_SBCK_008-22a>¶急今不以此粟麥不以此羊牛大為其餌而不救其死¶
人無生路安得不為羣盗乎羣盗一興則安北府城必
<pb:KR4c0008_WYG_008-30a>
無全理府城一壊則甘涼已北恐非國家所有後為邊¶
患禍未可量是乃國家故誘其為亂便其為賊非謂綏¶
懷經逺之長策也且磧北諸蕃今見大亂亂而思理生¶
人大情國家既開綏撫之恩廣置安北之府將理其亂¶
者以慰喻諸蕃取亂存亡可謂聖圖𢎞逺矣然時則為¶
得事則未行何者國家來不能懐去不能制空竭國用¶
為患於邊取亂之策有失於此況夷狄代有其雄與中¶
國抗行自古所病倘令今有勃起遂雄於邊招集遺散
<pb:KR4c0008_WYG_008-30b>
收强撫弱臣恐喪亂之衆必有景從此亦國家之大機<md:KR4c0008_SBCK_008-22b>¶不可輕而失也機事不宻則必害成聖人之至誡今北¶
蕃未定降者未安國家不早為良圖恐坐而生變乞得¶
命奏指陳其利害邊境幸甚幸甚¶
臣竊見河西諸州地居邊逺左右寇賊並當軍興頃年¶
已來師旅未靜百姓辛苦殆不堪役公私儲蓄足可憂¶
嗟頃至凉州問其倉貯惟有六萬餘石以支兵防纔周¶
今嵗雖云屯田收者猶在此外畧問其數得亦不多今
<pb:KR4c0008_WYG_008-31a>
國家欲制河西定戎冦此用不足未可速圖又至甘州¶
責其糧數稱見在所貯積者四十餘萬石今年屯收猶¶
不入計臣觀其衝要視其山川信是河西扼喉之地今¶
北當九姓南逼吐蕃二虜奸回凶猾未測朝夕警問頗<md:KR4c0008_SBCK_008-23a>¶有窺覦甘州地廣糧多左右受敵其所管户不滿三千¶
堪勝兵者不足百數屯田廣逺倉蓄狼籍一賊為盜恐¶
成大憂涼府雖曰雄藩其實巳甚虚竭夷狄有變不堪¶
軍興以河西諸州又自守不足今𤓰肅鎮防禦仰食甘
<pb:KR4c0008_WYG_008-31b>
州一旬不給便至饑餒然則河西之命今並懸於甘州¶
矣此機一失深足憂危又得甘州狀稱今年屯收用為¶
善熟為兵防數少百姓不多屯田廣逺收獲難遍時節¶
既過遂有凋困所以三分收不過二人力又少未入倉¶
儲縱已收刈尚多在野臣伏惟吐蕃桀黠之情自為邊¶
冦未嘗敗衂頃縁其國有亂君臣不和又遭天灾戎馬¶
未盛所以數求和好寢息邊兵其實本畏國家乘其此<md:KR4c0008_SBCK_008-23b>¶弊故卑辭詐偽茍免天誅今又聞其贊普巳擅國權上
<pb:KR4c0008_WYG_008-32a>
下和好兵久不出其意難量比者國家所以制其不得¶
東侵實由甘涼素有蓄積士馬彊盛以扼其喉故其力¶
屈勢不能動今則不然甘州倉糧積以萬計兵防鎮守¶
不足威邊若使此虜探知潛懷逆意縱兵大入以冦甘¶
涼雖未能刼掠士人圍守城邑但燒甘州蓄積蹂踐諸¶
屯臣必知河西諸州國家難可復守也此機不可一失¶
一失之後雖賢聖之智亦無奈何臣愚不習邊事竊謂¶
甘州宜便加兵内得營農外得防盜甘州委積必當更
<pb:KR4c0008_WYG_008-32b>
倍何以言之甘州諸屯皆因水利濁河溉灌良沃不待¶
天時四十餘屯並為奥壤故每收獲常不減二十萬但<md:KR4c0008_SBCK_008-24a>¶以人功不備猶有荒蕪今若加兵務窮地利嵗三十萬¶
不為難得國家若以此計為便遂即行之臣以河西不¶
出數年之間百萬之兵食無不足而致倉廪既實邊境¶
又彊則天兵所臨何求不得管仲云聖人用無窮之府¶
積不涸之倉似非虛言也¶
　陳拾遺集巻八
