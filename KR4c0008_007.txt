# -*- mode: mandoku-view -*-
#+TITLE: 陳拾遺集
#+DATE: 2015-09-23 10:17:36
#+PROPERTY: LASTPB  <md:KR4c0008_SBCK_004-1a>
#+PROPERTY: JUAN 7

¶
<md:KR4c0008_SBCK_007-1a>¶
<pb:KR4c0008_WYG_007-1a>
欽定四庫全書
　陳拾遺集巻七¶
　　　　　　　　　　　　唐　陳子昻　¶撰
　雜著¶
　　上大周受命頌表(天授九年/)¶
臣子昻言臣聞昔周道昌而頌聲作遂能昭配天地光¶
烈祖宗埀之無窮永為世典伏惟神聖皇帝陛下闡𤣥¶
極昇紫圖光有唐基以啟周室不改舊物天下惟新皇
<pb:KR4c0008_WYG_007-1b>
王已來未嘗覩也臣聞仲尼曰聖人吾不得而見之矣¶
又曰舜禹之有天下而不與焉又曰鳳鳥不至河不出¶
圖吾已矣夫皆傷不得見大道之行而欝悒也臣草鄙<md:KR4c0008_SBCK_007-1b>¶愚陋生長休明親逄聖人又覩昌運舜禹之政河洛之¶
圖悉皆目見幸亦多矣今者鳳鳥來赤雀至慶雲見休¶
氣昇大周受命之珍符也不稽元命探祕文採風謡揮¶
象物紀天人之㑹以協頌聲則臣下之過也有國彛典¶
其可闕乎臣不揣朴固輙獻神鳳頌四章以言大周受
<pb:KR4c0008_WYG_007-2a>
命之事誠未足以潤色鴻業揄揚盛美亦小臣區區丹¶
慊之至謹輙詣洛城南門奉進塵冐旒冕伏表慚惶¶
　　大周受命頌(四章并序/)¶
臣聞大人升階神物紹至必有非人力所能存者上招¶
飛鳥下動潛魚古之元皇祗承上帝所以協人祉匹天¶
休卓哉神明昭格上下莫不以之矣是故物有可則而<md:KR4c0008_SBCK_007-2a>¶道有可宗謂之文獻其原上也緬哉有唐欽崇天命三¶
祖繼統品物咸章𤣥厯改元黄瑞告神皇出地軸¶陟天
<pb:KR4c0008_WYG_007-2b>
階厯軒轅登太昊集乎初始之極以授我皇符鳥¶之肇
開闢元台女希氏姓神功大哉莫不盛於茲日矣¶乃察
璿璣稽寳命發𤣥䜟升紫圖則天粲然皇文炳也¶非夫
昇光之曜魄寳之精其孰能威神皇赫赫若斯者¶哉是
時三階底平百揆時序天下昌矣𤣥功溥矣西土¶耆老
欣然來稱曰至哉天子恤我元元勤勞下都升聞¶上帝
臣聞天無二日土無二主皇帝嗣武以主匕鬯豈¶不宜
乎神皇首然廼登崑崙之臺修三統觀五始探命¶厯之
<pb:KR4c0008_WYG_007-3a>
紀則知元氣之所造也方採鍾龍象鳴鳳協林黄<md:KR4c0008_SBCK_007-2b>¶之律
以因生賜姓九月戊申朔六日巳夘朔神都耆老¶遐荒
夷貊緇衣黄冠等萬有二千餘人雲趨詣闕請曰¶臣等
聞王者受命必有錫氏軒轅皇帝二十五子班為¶十二
姓高陽氏才子二八命為十六族書云祗台徳先¶不距
朕行然則聖人起則命厯昌必有錫氏之規臣等¶伏惟
陛下受天之符為人聖母皇帝仁孝肅恭神明可¶以纂
武承家以克永代陛下崇錫類埀憲章不易日月¶天人
<pb:KR4c0008_WYG_007-3b>
交際斯亦萬代之一時臣等固陋不逹大道敢昧¶死上
聞神皇穆然方御珍圖謙而未許也越翌日庚辰¶文武百
寮又與耆老夷貊道俗等五萬餘人守闕固請¶曰蓋臣
聞聖人則天以王順人以昌今天命陛下以主<md:KR4c0008_SBCK_007-3a>¶人以陛
下為毋天之丕律元命也人之大猷定姓也陛¶下不應
天不順人獨高謙讓之道無所憲法臣等何所¶仰則敬
冐昧萬死固請是時目踵昆吾有鳳鳥從南方¶來厯端
門羣鳥數千蔽之又有赤雀數百從東方來羣¶飛映雲
<pb:KR4c0008_WYG_007-4a>
廻翔紫闥或止庭樹有黄雀從之者又有慶雲¶休光半
天傾都畢見羣臣咸覩於是衆甿雲萃囂聲雷¶動慶天
應之如響驚象物其猶神咸曰大哉非至徳孰¶能覩此
昔唐虞之瑞逖聽矣今則見也天物來聖人革¶時哉况
鳳者陽鳥赤雀火精黄雀從之者土也土則火¶之子子
隨母所以纂母姓天意如彼人誠如此陛下曷¶可辭之
昔金琴鳳凰鎬京黄鳥赤氏朱鴈有吳丹鳥皆<md:KR4c0008_SBCK_007-3b>¶紀之金
册藏之瑞府以有事也陛下若遂辭之是推天¶而絶人
<pb:KR4c0008_WYG_007-4b>
將何以訓於是皇帝霈然曰俞哉此亦天授也乃¶命有司
正皇典恢帝綱建大周之統厯革舊唐之遺號¶在宥天
下咸與惟新賜皇帝姓曰武氏命為嗣皇崇乎¶紹天統
物其赫胥大庭之上事已乃獻頌曰¶
天命神鳳降祚我周彩容有穆其儀孔休惟我有周實¶
保天徳上帝臨命纂承唐極人曰天祐有皇女希¶造天
立極緬然猷徽赫我皇帝乃先厥微匪天之命鳳¶鳥誰
歸因生錫氏革號循機豈不順乎天而應乎人帝¶曰俞
<pb:KR4c0008_WYG_007-5a>
哉¶
　　右神鳳章<md:KR4c0008_SBCK_007-4a>¶翺翺赤鳥朱火之光含神之務祕帝之祥在昔甲子降¶
祚於昌今則庚辰翩翩來翔來翔維何作我聖皇提提
黄鳥¶載飛載揚從火之母應土之王體仁資孝類我嗣
皇恭¶膺錫氏稽首龍章天授萬年聖帝煌煌¶
　　右赤雀章¶
崑崙元氣實生慶雲大人作矣五色氤氲昔在帝媯南
<pb:KR4c0008_WYG_007-5b>
風既薰藂芳爛澷郁郁紛紛曠矣千祀慶雲來止玉葉¶
金柯祚我天子非我天子慶雲誰昌非我聖母慶雲誰¶
光慶雲應矣周道昌矣九萬八千天授皇年¶
　　右慶雲章¶
周道赫兮天寶開八方協兮萬國來天人應兮雷雨<md:KR4c0008_SBCK_007-4b>¶作聲教殷兮宇宙回璿圖寳兮稱萬嵗神皇穆兮崑崙¶
臺¶
　　右甿頌章
<pb:KR4c0008_WYG_007-6a>
　　國殤文一首(并序/)¶
丁酉嵗三月庚辰前將軍尚書王孝傑敗王師於榆闗¶
峽口吾哀之故有此作¶
天未悔禍兮熾此山戎虐老昏㓜兮人罹其窮帝用震¶
怒兮言剪其㓙出金虎兮曜天鋒掃宇宙之甲馳燕薊¶
之衝何士馬之沸渭若雲海之洶洶荆吳少年韓魏勁¶
卒戈矛如林白羽若月且欲蹈烏丸之壘刈赤山之旗¶
聨青丘之繳封黄龍之屍㓙冦猖獗姦險是憑蛇伏泥<md:KR4c0008_SBCK_007-5a>¶
<pb:KR4c0008_WYG_007-6b>
滓蟻鬭丘陵哀我將之忔勇兮無筭畧以是膺陷天井¶
之死地属雲騎以相騰短兵既接長㦸亦合星流飈馳¶
樹離(一作/雜)山沓智無所施其巧勇不能制其怯頓金鼓¶
之雄威淪輿尸之敗業天乎哀哉矢石既盡白日頽主¶
將巳死士卒哀徒手奮呼誰救哉含憤沉怒志未廻殺¶
氣凝兮蒼雲暮虎豹慓兮殤魂懼殤魂懼兮可奈何恨
非其死¶兮棄山阿血流骨積殪荒楚思歸道逺不得語
降不戮¶兮北不誅殁不賞兮功不圖豈力士之未徇誠
<pb:KR4c0008_WYG_007-7a>
師律之¶見孤重曰壯士雖死精魂用㓙醜爾讎不可縱
我聞僵¶死能厲灾古有結草抗杜回茍前失之未逺儻
㝠讎之¶在哉鳴呼魂兮念歸來<md:KR4c0008_SBCK_007-5b>¶　　禡牙文¶
萬嵗通天二年三月朔日清邊道大總管建安郡王某¶
敢以牲牢告軍牙之神蓋先王作兵以討有罪奸慝竊¶
命戎夷不恭則必肆諸市朝大戮原野我皇周子育萬¶
國寵綏百蠻青雲干吕白環入貢久有年矣契丹㓙羯
<pb:KR4c0008_WYG_007-7b>
敢¶亂天常乃蜂屯丸山豕食遼野宴安鴆毒作為欃槍
天¶厭其㓙國用致討皇帝命我肅將王誅今大軍巳集
吉¶辰叶應旄頭首建羽斾前列夷貊咸威將士聽誓方
俟¶天休命為人殄災惟爾有神尚殱乃醜召太一㑹雷
公¶翼白虎乗青龍星流彗掃永清朔裔使兵不血刃戎
夏¶大同以昭我天子之徳允乃(盱本有/爾字)神之功豈非正
直克明哉無<md:KR4c0008_SBCK_007-6a>¶縱世讐以作神羞急急如律令¶
　　禜海文
<pb:KR4c0008_WYG_007-8a>
萬嵗通天二年月日清邊道軍海運度支大使(盱本有/兼字)
虞部郎中¶正𤣥珪敢以牲酒沉浮海王之神神之聴之
我國家昭¶列象胥恵養戎貊百蠻率職萬方攸同鮮卑
猖狂忘道¶悖亂人棄不保王師用征故有度遼諸軍横
海之將天¶子命我贏糧景從今旌甲雲屯樓船霧集且
欲浮碣石¶凌方壺襲朔裔即幽都而漲海無倪雲濤洄
潏孤山逺¶島鴻洞天波惟爾肅恭令典導鷁首騎鯨魚
呵風¶伯遏天呉使蒼猊不驚皇師允濟攘慝剿虐安人
<pb:KR4c0008_WYG_007-8b>
定災¶蒼蒼羣生非神孰賴無昏汩亂流而作神羞急急
如律<md:KR4c0008_SBCK_007-6b>¶令¶
　　弔塞上翁文¶
居延(蜀本/作近)海南四餘百里有南騂戌(集作有/古城焉)土人云是塞
上翁城今¶為戍其基扃趾跡蓋數千年也丙戌之嵗兮
我征匃奴恭¶聞北叟兮託國此都遡叟之生日月遐邁
及今來思實獲¶心契欣問於叟何徳其愚(盱本作何/徳之愚)僻
居幽漠浩與世殊忘情逸¶馬胡寧而知福謝於隣人何
<pb:KR4c0008_WYG_007-9a>
達而不淑丁男既存君子¶知復人以為極也伊懐兹土
既板且築扃禁天崇墉隍¶雲矗今則荒穢世亦不毓其
故何哉賢叟之徳登叟之堂¶天道何逺而兹理茫茫人
代日故兮丘郭日荒䰟&KR0334;何¶家不歸其鄉(蜀本作䰟&KR0334;/何為不歸故)
(鄉盰本作䰟&KR0334;何/家獨不歸其故鄉)叟乎叟乎我心之傷<md:KR4c0008_SBCK_007-7a>¶　　祭孫府君文¶
維年月日子昻謹以牲酒之奠致祭故延俊府折衝燕
然軍¶孫府君之靈惟君少馳英武早効成功聲雄塞上
<pb:KR4c0008_WYG_007-9b>
名重¶闗中憺稜威於敵國存大節於家風既揮金而退
老方¶餌藥於仙童何昊天之不弔隨大化以長終白馬故
人¶青烏送徃素車永訣黄爐誰賞絮酒盈觴魂兮尚饗¶
　　為建安王祭苗君文¶
維某年月日朔方道大總管建安郡王攸宜以酒饌之¶
奠祭故壯武將軍左玉鈐衛中候左三軍營主苗君之¶
靈君忠勇兼資戎麾夙濟烏丸作逆赤羽從軍方且任¶
君先鋒仍馳後勁刈鮮卑之壘摧蹋頓之師執馘獻俘<md:KR4c0008_SBCK_007-7b>¶
<pb:KR4c0008_WYG_007-10a>
歸受國賞何圖大勛未立隨命先凋永懐咨嗟情用兼¶
慟故命酒奠告爾殤魂君其有靈歆茲薄酹鳴呼尚饗¶
　　祭黄州髙府君文¶
維年月日朔孫女夫某等謹以清酌庶羞之奠敢昭告¶
於故黄州高府君之靈惟府君含徳元亨保和光大才¶
堪濟世而運屬承平器允登臺而命鍾流落有瑚璉之¶
寳無廊廟之資豈圖大位不躋幽靈永昧尊儀潜翳三¶
十餘年𤣥殯既開黄膓巳古今青烏改卜丹旐來歸窀
<pb:KR4c0008_WYG_007-10b>
穸即期幽明永訣某等沗承嘉恵奉事門䦨興言追慕¶
實増感咽竊惟精意以享黍稷非馨敢陳薄酹以獻明¶
靈鳴呼哀哉伏惟尚饗<md:KR4c0008_SBCK_007-8a>¶　　祭韋府君文¶
維年月日左拾遺陳子昻謹以少牢清酌之奠致祭故¶
人臨海韋君之靈惟君孝友自天忠義由已有經世之¶
畧懐軌物之量甘心苦節風雨不改常欲窮則獨善其¶
身逹則兼濟天下感激遐詠邈然青雲何期良䇿未從
<pb:KR4c0008_WYG_007-11a>
大運奄忽嗚呼哀哉昔君夢奠之時值余寘在叢棘獄¶
戸咫尺邈若山河話言空存白馬不弔迨天網既開而¶
宿草成列言笑無由夢寐不接永言感慟何時可忘今¶
旄旐言歸闗河方逺興言永訣今古長辭鄧攸無子天¶
道何知洛陽舊陌拱木猶存京兆新阡孤松巳植巳矣¶
韋生云何及矣大運之徃賢聖同塵嗚呼哀哉伏惟尚<md:KR4c0008_SBCK_007-8b>¶饗¶
　　祭外姑宇文夫人文
<pb:KR4c0008_WYG_007-11b>
維年月日朔女夫某謹以清酌嘉蔬之奠奉祭于故高¶
氏河南宇文夫人之靈恭聞夫人有清穆之徳皓潔之¶
行淳懿肅恭内外仰則而遺風素範蕙敷蘭滋用能恵¶
心光孚氤氲沼沚崇嚴壼訓芬郁母儀中饋柔嘉娣姒¶
有則豈圖慈顔幽翳於今十年宰木巳拱尊靈廓然今吉¶
辰協應幽殯方開容象如在器質巳灰改卜禮典宅兆¶
方遷山園既列祖載行焉哀子號咷女也蟬媛終天永¶
訣泣血流漣某謬承嘉恵預叨姻戚生事早暌送終空
<pb:KR4c0008_WYG_007-12a>
積竊聞精意以享黍稷非馨敢陳薄酹以獻明靈伏惟<md:KR4c0008_SBCK_007-9a>¶夫人明神尚饗¶
　　祭率府孫録事文¶
維年月日朔某等謹以(云云/)古人歎息者恨有志不遂¶
如吾子良圖方興青雲自致何天道之微昧而仁徳之¶
攸孤忽中年而顛沛從天運而長徂惟君仁孝自天忠¶
義由巳誠不謝於昔人實有高於烈士然而人知信而¶
必果有不識於中庸君不慙於貞純乃洗心於名理元
<pb:KR4c0008_WYG_007-12b>
常既沒墨妙不傳君之逸翰曠代同仙豈圖此妙未極¶
中道而息懐衆寳而未攄永幽泉而掩色嗚呼哀哉平¶
生知巳疇昔周旋我之數子君之百年相視而笑宛若¶
昨日交臂而悲今焉巳失人代如此天道罔然所恨君<md:KR4c0008_SBCK_007-9b>¶者枉夭當年嗣子孤藐貧寠聨翩無父何恃無母惸焉¶
嗚呼孫子山濤尚在嵇紹不孤君其知我無恨泉途嗚¶
呼哀哉尚饗¶
　　春臺引(寒食集畢¶宅/)
<pb:KR4c0008_WYG_007-13a>
感傷春兮生碧草之油油懷宇宙以湯湯遂登高臺¶而
寫憂遲美人兮不見恐青嵗之還遒從畢公以酬飲¶寄
林塘而一留採芳蓀於北渚憶桂樹於南州何雲木¶之
英麗而池館之崇幽星臺秀士月旦諸子嘉青鳥之¶辰
迎火龍之始挾寳書與瑶瑟芳蕙華而蘭靡乃掩白¶蘋
藉緑芷酒既醉樂未已撃青鐘歌緑水怨青春之萎¶絶
贈瑶華之旖旎願一見而導意結衆芳之綢繆曷余<md:KR4c0008_SBCK_007-10a>¶情
之蕩瀁獨青雲以増愁恨三山之飛鶴憶海上之白¶鷗
<pb:KR4c0008_WYG_007-13b>
重曰羣仙去兮青春頽嵗華歇兮黄鳥哀富貴榮樂¶幾
時兮朱宫翠堂生青苔白雲兮歸來¶
　　綵樹歌¶
嘉錦筵之珍樹兮錯衆綵之氛氲壯瑶臺之微月㸃巫¶
山之朝雲青春兮不可逄况蕙色之増芬結芳意而誰¶
賞怨絶世之無聞紅榮碧艶坐看歇素華流年不見君¶
故吾思崑崙之琪樹厭桃李之繽紛¶
　　山水粉圖
<pb:KR4c0008_WYG_007-14a>
仙圖之白雲兮若巫山之高丘紛羣翠之鴻溶又似蓬¶
瀛海水之周流信夫人之好道愛雲山以幽求<md:KR4c0008_SBCK_007-10b>¶　　復讎議狀¶
臣伏見同州下邽人徐元慶者父爽為縣吏趙師韞所
殺卒能手刃父讐束身歸罪議曰先王立禮所以進人
也明罰所以齊政也夫枕干讐敵¶人子之義誅罪禁亂
王政之綱然則無義不可以訓人¶亂綱不可以明法故
聖人修禮理内飭法防外使夫守¶法者不以禮廢刑居
<pb:KR4c0008_WYG_007-14b>
禮者不以法傷義然後能暴亂不¶作廉恥以興天下所
以直道而行也竊見同州下邽人¶徐元慶先時父為縣
吏趙師韞所殺元慶鬻身庸保為父¶報讐手刃師韞束
身歸罪雖古烈者亦何以多誠足以¶激清名教旁感忍
辱義士之靡者也然按之國章殺人¶者死則國家畫一
之法也法之不二元慶宜伏辜又按¶禮經父讐不同天
亦國家勸人之教也教之不茍元慶<md:KR4c0008_SBCK_007-11a>¶不宜誅然臣聞昔
刑之所生本以遏亂仁之所利蓋以¶崇徳今元慶報父
<pb:KR4c0008_WYG_007-15a>
之仇意非亂也行子之道義能仁也¶仁而無利與亂同
誅是曰能刑未可以訓元慶之可顯¶宥於此矣然邪由
正生理必亂作昔禮防至宻其弊¶不勝先王所以明刑
本實由此今儻義元慶之節廢國¶之刑將為後圖政必
多難則元慶之罪不可廢也何者¶人必有子子必有親
親親相讐其亂誰救聖人作始必¶圖其終非一朝一夕
之故所以全其政也故曰信人之¶義其政不行且夫以
私義而害公法仁者不為以公法¶而徇私節王道不設
<pb:KR4c0008_WYG_007-15b>
元慶之所以仁高振古義伏當時¶以其能忘生而及於
徳也今若釋元慶之罪以利其生<md:KR4c0008_SBCK_007-11b>¶是奪其徳而虧其義
非所謂殺身成仁全死無生之節¶也如臣等所見謂宜
正國之法寘之以刑然後旌其閭¶墓嘉其徽烈可使天
下直道而行編之於令永為國典¶謹議¶
　　為建安王誓衆詞¶
諸總管部將旗長隊正各聴命夫聖人用兵以討有罪
姧慝竊命戎夷不恭則必肆諸¶市朝大戮原野我皇周
<pb:KR4c0008_WYG_007-16a>
子育萬國寵綏百蠻遐荒戎狄¶莫不率職兵屯甲聚非
欲勞人蓋逆不可縱亂不可長¶所以屈巳推轂埀涕泣
辜誠恐蒼生顛墜塗炭今契丹¶凶羯敢亂天常為封豕
長蛇薦食上國玉帛皮幣弃而¶不貢名器正朔僭而有
謀乃將紿神虐人暴殄天物故<md:KR4c0008_SBCK_007-12a>¶皇帝命我肅將王誅今
大師巳集方將問罪公等諸將¶及士卒巳上須各嚴職
事肅恭天命契丹凶賊本為中¶國奴隸昏狂不道勞我
師徒今與公等及士卒久勤干¶戈冐犯霜露夫四郊多
<pb:KR4c0008_WYG_007-16b>
壘士大夫之恥蕞爾兇狡一劒¶可屠况皇帝義兵剋期
誅剪此猶泰山壓&KR0401;鴻毛在爐¶今日之伐須如雷霆之
震虎豹之撃搴旗斬馘掃孽除¶凶上以攄至尊之憤下
以息邊人之患鼓以作氣旗以¶應機公等各宜戮力務
當其任若能奮不顧命陷堅摧¶鋒金紫玉帛國有重賞
若進退留顧向背失機斧鉞嚴¶誅軍有大戮各宜勉勵
無犯典刑¶
　　金門餞東平序<md:KR4c0008_SBCK_007-12b>¶
<pb:KR4c0008_WYG_007-17a>
昔者漢朝卿士供帳餞於東都晉國名賢傾城祖於西¶
郊雖時稱盛觀而人非帝族東平紫㣲英胄朱邸天人¶
蘊岐嶷之瓌姿得山河之寳氣劉君愛士常致禮於幽¶
人曹植論文每交歡於數子屬鑾輿拜日來朝太室之¶
前玉檢停刋言返章華之路羣公以眷深王粲思邀祖¶
道之歡下走以遇重荀慈謬奉芳筵之醴於時青陽二¶
月黄鳥羣飛殘霞將落日交暉逺樹與孤烟共色江山¶
萬里𣺌然荆楚之塗城邑三春去矣伊瀍之地既而朱
<pb:KR4c0008_WYG_007-17b>
軒不駐緑蓋行遥琴罇之清讌巳疲珠玉之芳言未贈¶
請各陳志以序離&KR0109;¶
　　梁王池亭宴序<md:KR4c0008_SBCK_007-13a>¶子昻少㳺白屋未歴朱門聞王孫之㳺空懐春草見公¶
子之興每隔青霄弋陽公座闢青軒飾開朱邸金筵玉¶
瑟相邀北里之歡明月琴樽即對西園之賞鄙人幽介¶
酒醴知慚王子愛才文章見許白日巳馳歡娯難恃平¶
生之樂其在茲乎
<pb:KR4c0008_WYG_007-18a>
　　薛大夫山亭宴序¶
夫貧賤之交而不可忘珠玉滿堂而不足貴閉門無事¶
對黄巻以終年高論不疲逄故人而永夜薛大夫其人¶
也下官昔承顔色早䝉車騎之知晚接恩光不異平津¶
之舊蔡邕書史許以相資張載文章見稱於代爾其華¶
堂别業秀木清泉去朝廷而不遥與江湖而自逺名流<md:KR4c0008_SBCK_007-13b>¶不雜既入芙蓉之池君子有鄰還得芝蘭之室披翠微¶
而列坐左對青山俯盤石而開襟右澄流水斟緑酒弄
<pb:KR4c0008_WYG_007-18b>
清絃索皓月而按歌追凉風而解帶談高趣逸體靜心¶
閒神𦕈𦕈而臨雲思飄飄而寓物林軒寂寞星漢縱横¶
思欲埀汗漫而羣遊與真精而合契歡窮興洽樂徃悲¶
來悵鸞鶴之不存哀鷞鳩之久没徘徊永歎慷慨長懷¶
東方明而畢&KR0295;升北閣曙而天雲靜悲夫向之所得巳¶
失於無何今之所遊復羈於有物詩言志也可得聞乎¶
　　送中嶽二三真人序(時龍集乙未十/二月二十日)¶
夫愛名山歌長徃世有之矣放身霄嶺宴景雲林卑俗
<pb:KR4c0008_WYG_007-19a>
不可得而聞時士不可得而見則吾欲高視終古一笑<md:KR4c0008_SBCK_007-14a>¶昔人嵩山有二仙人自浮丘公王子晉上朝玉帝遺迹¶
金壇鳳簫悠悠千載無響吾每以是臨霞永慨撫膺歎¶
息常謂烟駕不逢羽人長徃去囂世走青雲登玉女之¶
峯窺石人之廟見司馬子微馮大和霓裳𦕈然𡨕壑獨¶
立真朋羽㑹金漿玉液則有楊仙翁𤣥黙洞天賈上士¶
幽棲牝谷玉笙吟鳳瑶衣駐鶴方且迷軒轅之駕期汗¶
澷之遊吾亦何人躬接茲賞實欲執青節從白蜺陪飲
<pb:KR4c0008_WYG_007-19b>
崑崙之庭觀化𤣥元之府宿心遂矣𡨕骨甘焉豈知瓊¶
都命淺金格道微攀倒景而迷途顧中峯而失路塵榮¶
俗累復汩吾和仙人真侣永幽靈契翳青芝而延佇遥¶
㑹何期結丹桂而徘徊逺心空絶紫烟去黄庭極仰寥<md:KR4c0008_SBCK_007-14b>¶廓而無光視寰區而寡色悠悠何徃白頭名利之交咄¶
咄誰嗟𤣥運盛衰之感始知楊朱岐路墨翟素絲尚平¶
辭家而不歸鮑焦抱木而枯死可以慟可以悲古人之¶
心吾今得之也
<pb:KR4c0008_WYG_007-20a>
　　送著作佐郎崔融等從梁王東征序¶
古者凉風至白露下天子命將帥訓甲兵將以外威荒¶
戎内輯中夏時義逺矣自我大君受命百蠻蟻伏匈奴¶
舎蒲桃之宫越裳重翡翠之貢虎符不發象譯攸同實¶
欲高議靈臺偃伯天下而林胡遺孽蓬亂邊甿驅蚊蚋¶
之師忽雷霆之伐乃竊海裔弄燕陲皇帝哀北鄙之人¶
罹其辛螫以東征之義降彼偏禆猶恐威令未孚亭塞<md:KR4c0008_SBCK_007-15a>¶仍梗乃謀元帥命佐軍得朱邸之天人乃黄閣之元老
<pb:KR4c0008_WYG_007-20b>
廟堂授鉞鑿門申命建梁國之旌旗吟漢庭之簫鼓東¶
向而拜北道長驅蜺旄羽騎之殷戈飜落日突鬢䝉輪¶
之勇劍决浮雲方且獵九都窮踏頓存肅慎弔姑餘¶
彷徨赤山巡御日域以昭我王師恭天討也嵗七月軍¶
出國門天晶無雲朔風清海時比部郎中唐奉一考功¶
員外郎李逈季著作佐郎崔融並㕘帷幕之賓掌書記¶
之任燕南悵别洛北思懽頓旌節而少留傾朝廷而出¶
餞永昌丞房思𤣥衣冠之秀乃張蕙圃席蘭堂環曲榭
<pb:KR4c0008_WYG_007-21a>
羅羽觴寫中京之望縱候亭之賞爾乃投壺習射愽奕¶
觀兵鏜金鐃戞瑶琴歌易水之慷慨奏闗山以徘徊頽<md:KR4c0008_SBCK_007-15b>¶陽半林微隂出座思長風以破浪恐白日之蹉跎酒中¶
樂酣㧞劒起舞則已氣横遼碣志掃獯戎抗手何言賦¶
詩以贈¶
　　送吉州杜司户審言序¶
嗟夫徳則有隣才不必貴昔有耕於巖石而名動京師¶
詞感帝王乃位昇武騎夫豈不遭昌運哉蓋時命不齊
<pb:KR4c0008_WYG_007-21b>
奇偶有數當用賢之世賈誼竄於長沙居好文之朝崔¶
駰放於遼海況大聖提象羣臣守規杜司户炳靈翰林¶
研幾策府有重名於天下而獨秀於朝端徐陳應劉不¶
得劘其壘何王沈謝適足靡其旗而載筆下寮三十餘¶
載秉不羈之操物莫同塵含絶唱之音人皆寡和羣公<md:KR4c0008_SBCK_007-16a>¶愛禰衡之俊留在京師天子以桓譚之非謫居外郡蒼¶
龍閹茂扁舟入呉告别千秋之亭廻棹五湖之曲朝廷¶
相送駐旌蓋於城隅之子孤游淼風㠶於天際白雲自
<pb:KR4c0008_WYG_007-22a>
出蒼梧漸逺帝臺半隠坐隔丹霄巴山一望魂斷渌水¶
於是邀白日藉青蘋追瀟湘之游寄洞庭之樂呉歈楚¶
舞右琴左壺將以緩燕客之心慰越人之思杜君乃挾¶
琴起舞抗手高歌哀皓首而未遇恐青春之蹉跎且欲¶
擕幽蘭結芳桂潄石泉以節味詠商山以卒嵗返耕餌¶
术吾將老焉羣公嘉之賦詩以贈凡四十五人具題爵¶
里
　　冬夜宴臨卭李録事宅序<md:KR4c0008_SBCK_007-16b>¶
<pb:KR4c0008_WYG_007-22b>
下官遊京國久矣接軒裳衆矣池臺鐘鼓雖有㑹於終¶
朝琴酒管絃未窮歡於永夕豈非殊我親愛異我風謡¶
而使臨臺有懐聞樂増歎者也何功曹舊州耆老迹尚¶
於沉冥李録事吾土賢豪義多於遊俠高軒置酒甲第¶
迎賓絲竹紛於綺窓琅玕盛於雕俎樓臺若畫臨故國¶
之城池軒蓋如雲總名都之車馬於是乗興自此而遊¶
安得不放意留歡遺老忘死金壺漏晚銀燭花微北林¶
之烟月無光南浦之星河向曙赤車使者下官雖謝於
<pb:KR4c0008_WYG_007-23a>
古人錦里名家羣公豈慙於昔彦我之懷矣實在於斯¶
同賦一言俱為四韻¶
　　忠州江亭喜重遇吳&KR0257;軍見牛司倉序<md:KR4c0008_SBCK_007-17a>¶日月交分春秋代謝昔嵗居單閼適言别於茲都今龍¶
集昭陽復相逄於此地山川未改容貎俱非叙名宦而¶
猶嗟問鄉闗而不樂雲天遂解琴酒還開新交與舊識¶
俱歡林壑共烟霞對賞江亭逈瞰羅新樹於階基山榭¶
遥臨列羣峯於户牖爾其丹藤緑篠俯映長筵翠渚洪
<pb:KR4c0008_WYG_007-23b>
瀾交流合座神融興洽望直情高覺清溪之仙洞不遥¶
見蒼海之神山乍出既而行舟有限嗟此㑹之難留别¶
日無期歎分岐之易逺徘徊北渚惆悵南津江陵之道¶路
方賖巴徼之雲山漸異嗟乎離言可贈所願保於千¶金
别曲何謡各請陳於五字¶
　　暉上人房餞齊少府使入京府序<md:KR4c0008_SBCK_007-17b>¶永淳二年四月孟夏東海齊子宦於此州雖黄綬位輕¶
而青雲器重故能委邦君而坐嘯屈刺史而知名屬乎
<pb:KR4c0008_WYG_007-24a>
鑾駕巡方諸侯納貢將欲對揚天子命我行人執玉帛¶
而當朝擁騑驂而戒道指途河渭發引岷嵎粤以丙丁¶
之日次於暉公别舍蓋言離也爾其巖泉列坐竹樹交¶
筵吐青靄於軒窓栖白雲於左右参差池榭亂山水之¶
清隂繚繞階庭雜峯崖之異勢入禪林而避暑肅風景¶
於中庭開水殿而追涼徹氛埃於户外瑶琴合奏¶翠斚
時行譚窈窕於天人極留連於晷刻既而歡樂極¶良辰
征攀白日而不廻唱浮雲而告别山光黯黯凝緑¶樹之
<pb:KR4c0008_WYG_007-24b>
將曛嵐氣沉沉結蒼雲而遂晚雖同交未阻風月<md:KR4c0008_SBCK_007-18a>¶可留
岐路方乖闗山成恨嗟乎朝廷子入期富貴於崇¶朝林
嶺吾棲學神仙而未畢青霞路絶朱紱途遥言¶此㑹之
何時願相逢而誰代永懷千古豈知仁者之交¶凡我三
人盍崇不朽之迹斯文未喪題之此山同䟽六¶韻云爾¶
　　春晦餞陶七於江南序¶
蜀江分袂巴山望别南津坐恨歎仙帆之方遥北渚長¶
懐見離亭之欲晩白雲去矣黄鶴何之楊栁青而三春
<pb:KR4c0008_WYG_007-25a>
暮我之懐矣能無贈乎同賦一言俱題四韻¶
　　夏日暉上人房别李&KR0257;軍序¶
考察天人旁羅變動東西南北賢聖不能定其居寒暑<md:KR4c0008_SBCK_007-18b>¶晦明隂陽不能革其數莫不雲離雨散奔馳於宇宙之¶
間宋逺燕遥泣别於闗山之際自古然矣李㕘軍白雲¶
英胄紫氣仙人愛江海而高尋頓風塵而未息來從許¶
下月旦出於龍泉言入蜀中星文見於牛斗野亭相遇¶
逆旅承歡謝鯤之山水暫開樂廣之雲天自樂思道林
<pb:KR4c0008_WYG_007-25b>
而不見悵若有亡詣祗樹而從遊衆然舊欵高僧展袂¶
大士臨筵披雲路之天書坐琉璃之寳地簾帷後闢拂¶鸚
鵡之香林欄檻前開照芙蓉之緑水討論儒墨探覽¶真
𤣥覺周孔之猶述知老莊之未悟遂欲高攀寳坐伏¶奏
金仙開不二之法門觀大千之世界歡娯恍晚離别¶行
催紅霞生而白日歸青氣凝而碧山暮驪歌斷引抗<md:KR4c0008_SBCK_007-19a>¶手
將辭江漢浩浩而長流天地居然而不動嗟乎色為¶何
色悲樂忽而因生誰去誰來離㑹紛而妄作俗之迷¶也
<pb:KR4c0008_WYG_007-26a>
不亦煩乎各述所懐不拘章韻¶
　　秋日遇荆府崔兵曹使讌序¶
若夫尊卑位隔榮賤途分使卿士大夫倚軒裳而傲物¶
山栖木食負林壑而驕人未有能屈富貴於沉㝠雜薜¶
蘿於簪笏天人坐契相從雲霧之遊風雨不疲高縱琴¶
罇之賞崔兵曹紫庭公胄青雲貴人以鐘鼎不足致奇¶¶
才烟霞可以交名士皇華昭國懐鳳綍而高尋白桂¶追
遊邀兎罝而下顧大矣哉生年未識一見而交道遂¶存
<pb:KR4c0008_WYG_007-26b>
此日披懷千載之風期坐合支道林之雅論妙理沉<md:KR4c0008_SBCK_007-19b>¶微
崔子玉之雄才斯文未喪屬乎金龍掌氣石雁驚秋¶天
泬寥而烟日無光野寂寞而山川變色芸其黄矣悲¶白
露於蒼葭木葉落兮惨紅霜於緑樹爾其高興洽芳¶酒
䦨頓羲和而不留顧華堂而欲晚長歌何託思傳稽¶古
之文爰命小人率記當時之事人探一字六韻成篇¶
　　喜遇冀侍御崔司議二使序¶
昻獨坐一隅孤憤五蠧雖身在江海而心馳魏闕嵗時
<pb:KR4c0008_WYG_007-27a>
仲春幽卧未起忽聞二星入井四牡臨亭邀使者之車¶
乃故人之駕隠儿一笑把臂入林既聞朝廷之事復此¶
琴罇之樂山林幽疾鐘鼎舊遊語黙譚詠今復一得况¶
北堂夜永西軒月微巴山有望别之嗟洛陽無寄載之<md:KR4c0008_SBCK_007-20a>¶客江闗離㑹三千餘里名位寵辱一百年中歡娯如何¶
日月其邁不為目前之賞以増别後之思蟋蟀笑人夫¶
子何嘆¶
　　别兾侍御崔司議序
<pb:KR4c0008_WYG_007-27b>
朝廷歡娛山林幽痗思魏闕魂已九飛飲岷江情復三¶
樂進不忘匡救於國退不慙無悶在林兾侍御崔司議¶
至公至平許我以語黙於是矣夫逹則以公濟天下窮¶
則以大道理身嗟乎子昻豈敢負古人哉蜀國酒醨無¶
以娛客至於挾清瑟登高山白雲在天清江極目可以¶
散孤憤可以遊太清為一世之逸人寄千里之道友吾
欲¶不謝於崔兾二公矣所恨酒未醉琴方清王事靡盬
驛<md:KR4c0008_SBCK_007-20b>¶騎遄速不盡平原十日之飲又謝叔度累日之歡雲
<pb:KR4c0008_WYG_007-28a>
山¶悠悠歎不及也載想房陸畢子為軒冕之人不知蜀
山¶有雲巴水可興暌闕良㑹我心惄然請以此酣寄謝
諸¶子為巴山别引也陳子昻醉詞曰有道君匡國無悶
余¶在林白雲岷峨上嵗晩來相尋¶
　　洪崖子鸞鳥詩序¶
鸞鳥篇者晉人洪崖子之所作也洪崖子遁我𤣥魁賁¶
其黙行矯迹汾水習隠洛陽乘白驢衣羽褐遊朝市之¶
際雜縉紳之間時人或將襲青牛師薊子訓之陳迹也
<pb:KR4c0008_WYG_007-28b>
嘗以翠鸞時棲明主之瑞君子獨立矯世之方於是和¶
墨澹情洒翰縟意寄孤興於露月沉浮標於山海乃集<md:KR4c0008_SBCK_007-21a>¶瑶圃洗玉池翩翩然又以自得也時尚輦奉御梁國喬¶
偘聞其風而悦之乃刻羽翦商飛毫掞牘扣歸昌之律¶
協朝陽之音率諸君子屬而和之者十有五余始未知¶
夫洪崖也喬子慕義命余叙之凡若干首¶
　　登薊城西北樓送崔著作入都序¶
僕嘗倦遊傷别久矣况登樓逺國銜酒故人憤胡孽之
<pb:KR4c0008_WYG_007-29a>
侵邊從王師之出塞元戎按甲方刈鮮卑之壘天子賜¶
書且有相君之召而崔侯佩劍即謁承明羣公負戈方¶
絶大漠燕山北望遼海東浮雲臺與碣館天殊亭障共¶
衣冠地隔撫劍何道長謡増歎以身許國我則當仁論¶
道匡君子思報主(一作/國)仲冬寒苦幽朔初平蒼茫天兵<md:KR4c0008_SBCK_007-21b>¶之氣㝠滅戎雲之色白羽一指可掃丸都赤墀九重佇¶
觀獻凱必期我願斯遂君心共有䇿勛飲至方同¶廊
廟之歡偃武槖弓借爾文儒之首薊丘故事可以贈¶言
<pb:KR4c0008_WYG_007-29b>
同賦登薊樓送崔子云爾¶
　　送麴郎將使黙啜序¶
蓋北夷不羈之日久矣天子埀𤣥黙穆皇風而狼居革¶
心蟻伏請職嵗一月上將恤戎乃以金章假麴公為司¶
賓卿載馳錦車諭意雲幕且欲頓單于之膝受呼韓之¶
朝不踰青春復命紫闕其忠臣烈夫之節感激壯士矣¶
朝廷以赴此絶國追送近郊登熊山望鴈塞黄雲千里¶
亭臯悠然僉曰賦詩絶句以贈<md:KR4c0008_SBCK_007-22a>¶
<pb:KR4c0008_WYG_007-30a>
　　嘉(一作/喜)馬&KR0257;軍相遇醉歌序¶
吾無用久矣進不能以義補國退不能以道隠身天子¶
哀矜居於侍省且欲以芝桂為伍麋鹿同曹軒裳鐘鼎¶
如夢中也南榮暴背北林設罝有客扣門云吾道存孺¶
子孺子黄中通理時𤣥冬遇夜微月在天白雲半山志¶
逸海上酒既醉琴方清陶然𤣥暢浩爾太素則欲狎青¶
鳥寄丹仙矣日月云邁蟋蟀謂何夫詩可以比興也不¶
言曷著時醉書散灑乃昏見清廟臺令知此有蜀雲氣
<pb:KR4c0008_WYG_007-30b>
也畢大拾遺陸六侍御崔議司崔兵曹鮮于晉崔湎子¶
懐一道人當知吾此評是實録也若東萊王仲烈見之¶
必以為真醉歌曰獨幽黙以三月兮深林潛居時嵗忽<md:KR4c0008_SBCK_007-22b>¶兮孤憤遐吟誰知我心孺子孺子其可與理兮¶
　　偶遇巴西姜主簿序¶
予疲苶永久未嘗解顔正欲登高山望逺壑揮斥幽痗¶
以劘太清姜主簿倐自綿中至於林下乃飾琴酒之事¶
雜文章之娛將蠲我憂頽靡取樂夫浩浩之白不可獨
<pb:KR4c0008_WYG_007-31a>
也青春之詩又誰咎也逢太平之化寄當年之歡同人¶
在焉而我何歎南國橘柚陽月初榮北梁山水良辰復¶
别揮手何贈詩以永言云爾¶
　　餞陳少府從軍序
夫嵗月易得古人疾没代不稱功業未成君子以自强
不息豈非懷其寳思其用然後以取海内之名以定當
年之䇿展其才力受以驅馳少府叔鳳彩龍章才髙位
下班超逺慕每言闗塞之勲梁竦長懷恥為州縣之職
<pb:KR4c0008_WYG_007-31b>
屬胡兵犯塞漢將臨邊商君用耕戰之謀充國起屯田
之䇿皇華出使言收疆埸之功白水開筵遂為雲雨之
别爾其蒼龍解角朱鳥司晨溽景薰天炎光折地山川
漸逺行人動游子之歌罇酒未空送客起貧交之贈嗟
呼楊朱所以泣岐路蘇武所以悲絶國古之來矣盍各
言志以叙離歌
　　荆州大崇福觀記
維大周揖讓受唐有天下十載施化育徳揚光顯仁天
<pb:KR4c0008_WYG_007-32a>
下咸和中外胥謐僊門法㝢澤罔不暨粤若無上太祖
孝明皇帝神明睿哲龍徳而隠君子勿用於我諸宫葳
㽔春風霢霂時雨謳歌歸之允矣太王王季岐鎬之漸
也於戲西伯潛聖而遺其三齡故我太祖姑安時處順
乗彼白雲以歸帝鄉方城之人嗟咨涕洟靈魄罔遘迺
以珠襦玉匣閟兹衣冠榖林方崇喬山未掩龍輴梓寢
在兹觀者七月餘滅化北顔塗暨積逮皇帝順人樂推
鳯翔虎變追革顯號宗祀于明堂躍試所歴莫不昭晰
<pb:KR4c0008_WYG_007-32b>
寵光也長史𢎞農楊元琰雅量川濬貞節嶽立有倚
相墳典之博子囊増名之忠遂稽皇圖徵文獻以為㑹
稽之廟大庭之初其事尚矣乃表上遺跡祈飾山階司
賔卿于惟謙地官主事魯𤣥傑咸經沐浴邦憲昇官周
京亦恢廓徽猷任佐誠請時皇帝方垂拱璇淵之中以
思大化故書奏不荅道士孟安排者𤣥稟真骨記上階
黄裳羽袂囊中竊感蒼梧遺化長沙舊寢不可以不昭
發聖世復重理前狀伏奉闕下至于再三天子乃憫然
<pb:KR4c0008_WYG_007-33a>
遷思迴慮旌别斯觀錫名曰大崇福焉時龍集已亥聖
厯之二年也翌日又優制褒崇時降銀榜仙書鳳篆飛
集王宫天文昭回瑞我鄢郢則有踰岐山越梁境梯衡
霍浮瀟湘鬱荆門龎江徼莫不翼戴抃舞澡雪心目者
已安排乃喟然嘆曰道惡乎在名惡乎在茅茨文軒未
始離也朱宫𤣥圃未始乖也損之而又損之思乎思無
為而無不為知乎知則我何拘於常見哉而不謂熈帝
庸也遂經𤣥都爰代琴瑟作為仙觀之宫文彩構㩜碔
<pb:KR4c0008_WYG_007-33b>
砆砌階櫨栱森鬱以宏合藻井翕赩以天開瑶壇躋於
上清銀闕表於中界髙步𤣥雲肅然靈風髣髴紫陽之
天也然後璇題顯曜金格道相朝浮彩雲夕泫清露眇
哉邈乎信皇靈之所感發矣葢金簡玉牒可存而不可
知崑崙方壺可聞而不可階也猶且曰遂録貴乎真經
況皇明帝載昭鑠日月而已乃刋作記以傳罔極
　
　陳拾遺集巻七
