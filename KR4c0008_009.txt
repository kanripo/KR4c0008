# -*- mode: mandoku-view -*-
#+TITLE: 陳拾遺集
#+DATE: 2015-09-23 10:17:36
#+PROPERTY: LASTPB  <md:KR4c0008_SBCK_007-1a>
#+PROPERTY: JUAN 9

<md:KR4c0008_SBCK_008-24b>¶
<md:KR4c0008_SBCK_009-1a>¶
<pb:KR4c0008_WYG_009-1a>
欽定四庫全書
　陳拾遺集巻九¶
　　　　　　　　　　　　唐　陳子昻¶　撰
　¶書¶
　　諫靈駕入京書¶
梓州射洪縣草莾臣陳子昻謹頓首冐死獻書闕下臣¶
聞明王不惡切直之言以納忠烈士不憚死亡之誅以¶
極諫故有非常之䇿者必待非常之時有非常之時者
<pb:KR4c0008_WYG_009-1b>
必待非常之主然後危言正色抗議直辭赴湯鑊而不¶
廻至誅夷而無悔豈徒欲詭世誇俗厭生樂死者哉實¶
以為殺身之害小存國之利大故審計定議而甘心焉<md:KR4c0008_SBCK_009-1b>¶況乎得非常之時遇非常之主言必獲用死亦何驚千¶
載之迹將不朽於今日矣伏惟大行皇帝之遺天下棄¶
群臣萬國震驚百姓屠裂陛下以循齊之聖承宗廟之¶
重天下之望喁喁如也莫不兾蒙聖化獲保餘年太平¶
之主將復在於今日矣況皇太后又以文母之賢協軒
<pb:KR4c0008_WYG_009-2a>
宫之耀軍國大事遺詔决之唐虞之際於斯盛矣臣伏¶
見詔書梓宫將遷坐京師鑾輿亦欲陪幸計非上䇿智¶
者失圖廟堂未聞骨鯁之謀朝廷多有順從之議愚臣¶
竊惑以為過矣伏自思之生靈日沐皇風摩頂至踵莫¶
非亭育不能厯丹鳳抵濯龍北靣玉階東望金屋抗音¶
而正諫者聖王之罪人也所以不顧萬死乞獻一言願<md:KR4c0008_SBCK_009-2a>¶䝉聴覽甘就鼎鑊伏惟陛下察之臣聞秦據咸陽之時¶
漢都長安之日山河為固天下服矣然猶北假大宛之
<pb:KR4c0008_WYG_009-2b>
利南資巴蜀之饒自渭入河轉闗東之粟踰沙絶漠致¶
山西之寳然後削平天下彈壓諸侯長轡(本傳/作羈)利䇿横¶
制宇宙今則不然燕代廹匃奴之侵巴隴嬰吐蕃之患¶
西蜀疲老千里運糧北國丁男十五乗塞歲月奔命其¶
弊不堪秦之首尾今不完矣即所餘者獨三輔之間爾¶
頃遭荒饉人被薦饑自河而西無非赤地循隴以北罕¶
逢青草莫不父兄轉徙妻子流離委家喪業膏原潤莽¶
此朝廷之所備知也頼以宗廟神靈皇天悔禍去嵗薄
<pb:KR4c0008_WYG_009-3a>
稔前秋稍登使羸餓之餘得保性命天下幸甚可謂厚<md:KR4c0008_SBCK_009-2b>¶矣然則流人未返田野尚蕪白骨縱横阡陌無主至於¶
蓄積猶可哀傷陛下不料其難貴從先意遂欲長駈大¶
駕按節秦京千乘萬騎何方取給況山陵初制穿復未¶
央土木工匠必資徒役今欲率疲弊之衆興數萬之兵¶
徴發近畿鞭朴羸老鑿山採石驅以就功但恐春作無¶
時秋成絶望凋瘵遺噍再罹饑苦倘不堪其弊有一逋¶
逃子來之頌其將何詞以述此亦宗廟之大機不可不
<pb:KR4c0008_WYG_009-3b>
深圖也況國無兼嵗之儲家鮮過時之蓄一旬不雨猶¶
可深憂忽加水旱人何以濟陛下不深察始終獨違羣¶
議臣恐三輔之弊不止如前日矣且天子以四海為家¶
聖人包六合為宇厯觀邃古以至於今何嘗不以三王<md:KR4c0008_SBCK_009-3a>¶為仁五帝為聖故雖周公制作夫子著明莫不祖述堯¶
舜憲章文武為百王之鴻烈作千載之雄圖然而舜死¶
陟方葬蒼梧而不返禹㑹羣后殁稽山而永終豈其愛¶
蠻夷之鄉而鄙中國哉實將欲示聖人之無外也故能
<pb:KR4c0008_WYG_009-4a>
使墳籍以為美談帝王以為高範況我巍巍大聖轢帝¶
登皇日月所照莫不率俾何獨秦豐之地可置山陵河¶
洛之都不堪園寢陛下豈不察之愚臣竊為陛下惜也¶
且景山崇麗秀冠羣峯北對嵩邙西望汝海居祝融之¶
故地連太昊之遺墟帝王圖跡縱横左右園陵之美復¶
何加焉陛下曽未察之謂其不可愚臣鄙見良足尚矣¶
瀍澗之中天地交㑹北有太行之險南有宛葉之饒東<md:KR4c0008_SBCK_009-3b>¶壓江淮食湖海之利西馳崤澠據闗河之寳以聰明之
<pb:KR4c0008_WYG_009-4b>
主養淳粹之人天下和平恭巳正南靣而已陛下不思¶
瀍洛之壯觀闗隴之荒蕪遂欲棄於太山之安履焦原¶
之險忘神器之大寳循曽閔之小節臣愚昧以為甚也¶
陛下何不覽諫臣之䇿採行路之謡諮謀太后平章宰¶
輔使蒼生之望知有所安天下豈不幸甚昔者平王遷¶
周光武都洛山陵寢廟不在東京宗社墳塋並居西土¶
然而春秋美為始王漢書載為代祖豈其不願孝哉何¶
聖賢褒貶於斯濫矣實以時有不可事有必然蓋欲遺
<pb:KR4c0008_WYG_009-5a>
小存大去禍歸福聖人所以為貴也夫小不忍而亂大¶
謀仲尼之至誡願陛下察之若以臣愚不用朝議遂行<md:KR4c0008_SBCK_009-4a>¶臣恐關隴之憂未時休也臣又聞太原蓄鉅萬之倉洛¶
口積天下之粟國家之寳斯為大矣今欲捨而不顧背¶
以長驅使有識驚嗟天下失望倘䑕竊狗盗萬一不圖¶
西入陜州之郊東犯武牢之鎮盗敖倉一杯之粟陛下¶
何以遏之此天下之至機不可不深惟也雖則盗未旋¶
踵誅刑已及滅其九族焚其妻子泣辜雖恨將何及焉
<pb:KR4c0008_WYG_009-5b>
故曰先謀後事者逸先事後圖者失然而國之利器不¶
可以示人斯言不徒設也願陛下念之臣西蜀野人本¶
在林藪幸屬交泰得遊王國故知不在其位者不謀其¶
政亦欲退身岩谷滅迹朝廷竊感婁敬委輅不非其議¶
圖漢䇿於萬全取鴻名於千古臣何獨怯而不及之哉<md:KR4c0008_SBCK_009-4b>¶所以敢觸龍鱗死而無恨庶萬有一中或埀察焉臣子¶
昻誠惶誠恐頓首¶
　　諫雅州討生羌書
<pb:KR4c0008_WYG_009-6a>
將仕郎守麟臺正字臣陳子昻昧死上言竊聞道路云¶
國家欲開蜀山自雅州道入討生羌因以襲撃吐蕃執¶
事者不審圖其利害遂發涼鳳巴延兵以徇之臣愚以¶
為西蜀之禍自此結矣臣聞亂生必由怨起雅州邊羌¶
自國初已來未嘗一日為盗今一旦無罪受戮其怨必¶
甚怨甚懼誅必蜂駭西山西山盜起則蜀之邊邑不得¶
不連兵備守兵乆不解則蜀之禍搆矣昔後漢末西京¶
喪敗盖由此諸羌此一事也且臣聞吐蕃桀黠之冦君<md:KR4c0008_SBCK_009-5a>¶
<pb:KR4c0008_WYG_009-6b>
長相信而多奸謀自敢抗天誅邇來向二十餘載大戰¶
則大勝小戰則小勝未嘗敗一隊亡一矢國家徃以薛¶
仁貴郭待封為虓武之將屠十萬衆於大井之川一甲¶
不歸又以李敬𤣥劉審禮為廊廟之宰辱十八萬衆於¶
青海之澤身為囚執是時精甲勇士勢如雲雷然竟不¶
不擒一戎馘一醜至今而闗隴為空今乃欲以李處一¶
為將驅顦顇之兵將襲吐蕃臣竊憂之而為此虜所笑¶
此二事也且夫事有求利而得害者則蜀昔時不通中
<pb:KR4c0008_WYG_009-7a>
國秦恵王欲帝天下而并諸侯以為不兼賨不敢取蜀¶
勢未可舉乃用張儀計飾美女譎金牛因間以啖蜀侯¶
蜀侯果貪其利使五丁力士鑿山通谷棧褒斜置道於<md:KR4c0008_SBCK_009-5b>¶秦自是險阻不闗山谷不閉張儀躡踵乘便縱兵大破¶
之蜀侯誅賨邑滅至今蜀為中州是貪利而亡此三事¶
也且臣聞吐蕃戎羯愛蜀之珍富欲盜之久有日矣然¶
其勢不能舉者徒以山川阻絶障隘不通此其所以頓¶
餓狼之喙而不得竊食也今國家乃撤邊羌開隘道使
<pb:KR4c0008_WYG_009-7b>
其收奔亡之種為嚮導以攻邊是乃借冦兵而為賊除¶
道舉全蜀以遺之此四事也臣竊觀蜀為西南一都㑹¶
國家之寳庫天下珍貨聚出其中又人富粟多順江而¶
下可以兼濟中國今執事者乃圖僥倖之利悉以委事¶
西羌得西羌地不足以稼穡財不足以富國徒殺無辜¶
之衆以傷陛下之仁糜費隨之無益聖徳又况僥倖之<md:KR4c0008_SBCK_009-6a>¶利未可圖哉此五事也夫蜀之所寳恃險也人之所安¶
無役也今國家乃開其險役其人險開則便冦人役則
<pb:KR4c0008_WYG_009-8a>
傷財臣恐未及見羌戎而已有奸盜在其中矣徃年益¶
州長史李崇真將圖此奸利傳檄稱吐蕃欲冦松州遂¶
使國家盛軍以待之轉餉以備之未二三年巴蜀二十¶
餘州騷然大弊竟不見吐蕃之面而崇真贓錢以計鉅¶
萬矣蜀人殘破幾不堪命此乃近事猶在人口陛下所¶
親知臣愚意者得非有奸臣欲圖此利復以生羌為計者¶
哉此六事也且蜀人尫孱不習兵戰一敵持矛百人不¶
敢當又山川阻曠去中夏精兵處逺今國家若撃西羌
<pb:KR4c0008_WYG_009-8b>
掩吐蕃遂能破滅其國囚執其人使其君長係首北闕<md:KR4c0008_SBCK_009-6b>¶計亦可矣若不到如此臣方見蜀之邊陲不守而為羌¶
夷所横暴昔辛有見被髪而祭伊川者以為不出百年¶
此其為戎乎臣恐不及百年而蜀為戎此七事也且國¶
家近者廢安北拔單于棄龜兹放䟽勒天下翕然謂之¶
盛徳所以者何蓋以陛下務在仁不在廣務在養不在¶
殺將以此息邊鄙休甲兵行乎三皇五帝之事者也今¶
又徇貪夫之議謀動兵戈將誅無罪之戎而遺全蜀之
<pb:KR4c0008_WYG_009-9a>
患將何以令天下乎此愚臣所不甚悟者也況當今山¶
東饑闗隴敝歴歲枯旱人有流亡誠是聖人寜靜思和¶天
人之時不可動甲兵興大役以自生亂臣又流聞西¶軍
失守北軍不利邊人忙動情有不安今復驅此兵投<md:KR4c0008_SBCK_009-7a>¶之
不測臣聞自古國亡家敗未嘗不由黷兵今小人議¶夷
狄之利非帝王之至徳也況弊中夏哉臣聞古人善¶為
天下者計大而不計小務徳而不務刑圖其安則思¶其
危謀其利則慮其善然後能享福禄伏願陛下熟計¶之
<pb:KR4c0008_WYG_009-9b>
　　諌刑書¶
承務郎守右衛曹&KR0257;軍臣陳子昻謹頓首昧死上言臣¶
聞昔者聖人理天下者美在太平太平之美者在於刑¶
措臣伏見陛下務太平之理而未美太平之功賤臣頑¶
微竊惑下列臣前䝉天恩召見恩制賜臣曰既遇非常¶
之主何不進非常之䇿臣草木微品天恩降休伏刻肌<md:KR4c0008_SBCK_009-7b>¶骨不敢忘捨今陛下創三皇之業務三皇之理大統已¶
集神化光明雖伏羲神農昔有天下誠未足比臣敢不
<pb:KR4c0008_WYG_009-10a>
竭節以効愚忠臣聞自古聖王謂之大聖者皆云尚徳¶
崇禮貴仁賤刑刑措不用謂之聖徳不稱嚴刑猛制用¶
獄為理者也故周有天下八百餘嵗而惟頌成康漢有¶
天下四百餘嵗而獨稱文景皆由幾致刑措者也何者¶
刑政之末節非太平之資臣竊考之於天天貴生成驗¶
之於人人愛生育旁稽於聖聖務勝殘皆不云以刑為¶
徳者然則聖王養天下者固當上務順天下務濟人不¶
天不人不可謂理故曰惟天為大唯堯則之又曰天地
<pb:KR4c0008_WYG_009-10b>
萬物父母唯人萬物之靈亶聰明作元后元后作民父<md:KR4c0008_SBCK_009-8a>¶母然則為民父母固當貴於徳養不可務於刑殺臣伏¶
惟陛下聖徳至大矣應天受命有三皇之功順天正位¶
有三皇之業拜圖巡洛有三皇之符尊名顯號有三皇¶
之䇿明堂神構萬象宣威風雨順時百穀昌熟可謂足¶
為萬代之規也今天下百姓抱孫弄子鼓腹以望太平¶
之政矣陛下為天地父母固將務徳以順養之登于太¶
和以協皇極今陛下之政雖盡善矣然太平之理猶屈
<pb:KR4c0008_WYG_009-11a>
於獄官何以言之太平之朝務上下樂化不宜亂臣賊¶
子自犯天誅比者大獄増多逆徒滋廣愚臣頑昧初謂¶
皆實乃去月十五日陛下特察詔囚李珍等無罪明魏¶
真宰有功召見高正臣又重推元萬頃百寮慶悦皆賀<md:KR4c0008_SBCK_009-8b>¶聖明臣乃知亦有無罪之人掛於踈網者陛下務在寛¶
典獄官務在急刑以傷陛下之仁以誣太平之政臣竊¶
私恨之頼陛下又獨决天斷寛蕩羣刑死囚張楚金
郭¶正一弓彭祖王令基等以凶惡之罪特䝉全活朽骨
<pb:KR4c0008_WYG_009-11b>
更¶肉萬死再生天地人祗實用同慶何以知之臣伏見
去¶年八月巳來天苦霖雨自陛下赦李珍等罪天朗氣
清¶萬品咸觀宇宙同慶又某月二十一日恩勑免楚金
等¶死初有風雨變為景雲司刑官屬皆所共見臣聞隂
慘¶者刑也陽舒者徳也慶雲者喜氣也臣伏攷之洪範騐¶之
六經聖人法天天亦助聖休咎之應必不虚來陛下¶法
天垂仁天助陛下仁化獄吏急法則慘而隂雨陛下<md:KR4c0008_SBCK_009-9a>¶赦
罪則舒而陽和君臣歡娛則喜而見慶雲天意如此¶陛
<pb:KR4c0008_WYG_009-12a>
下豈可不承順之夫刑者怒也可以承喜氣今又隂¶雨
臣恐過在獄官況陛下明堂之理本以崇徳配天之¶業
不以務刑今垂拱法宫且猶議殺布政衢室而未措¶刑賤
臣頑愚尚疑未可況巍巍大聖光宅天下哉今者¶繫獄
囚徒多極法者道路之議或是或非陛下何不悉¶召見
之自詰其罪罪真實者顯示明刑罪有濫者嚴誅¶獄吏
使天下咸服人知政刑以清太平之基用登仁壽¶之域
豈非至徳克明哉昔鄧太后以天降旱親决洛陽¶獄囚
<pb:KR4c0008_WYG_009-12b>
徒良史書之而以為徳況陛下大聖億萬超於鄧¶后者
矣夫獄吏不可信多弄國權自古敗亡聖王所誡<md:KR4c0008_SBCK_009-9b>¶陛下
萬代之業千載之名故不可使竹帛書之有虧於¶此也
伏願熟察以美太平之風賤臣不勝愚懇忠憤之¶至輙
投諫匭昧死上聞(云云/)¶
　　諫政理書¶
月日梓州射洪縣草莾愚臣陳子昻謹冐死稽首再拜¶
獻書闕下臣子昻西蜀草茅賤臣也以事親餘暇得讀
<pb:KR4c0008_WYG_009-13a>
書竊少好三皇五帝霸王之經歴觀丘墳旁覽代史原¶
其政理察其興亡自伏羲神農之初至於周隋之際馳¶
騁數千年雖未得其詳而畧可知也莫不先本人情而¶
後化之過此已徃亦無神異獨軒轅氏之代欲問廣成¶
子以至道之精理于天下臣雖奇之然其説不經未得<md:KR4c0008_SBCK_009-10a>¶信也至殷高宗亦延問傅説然纔救弊未能宏逺自此¶
之後殆不足稱臣每在山谷有願朝廷常恐没代而不¶
得見也豈知霑沐聖化未終天年幸得遊京師覩皇化
<pb:KR4c0008_WYG_009-13b>
親逢大聖之詔布于天下問于賢士大夫曰何道可以¶
調元氣賤臣孤陋誠未足知然臣竊觀自古帝王開政¶
之原備矣未有能深思逺慮獨絶古今如陛下者也故¶
賤臣不勝區區願竭固陋以聞見言之雖未足對揚天¶
休然或萬一有可觀者敢冐昧闕廷奏書以聞伏惟皇¶
太后陛下少加察焉臣聞之於師曰元氣者天地之始¶萬
物之祖王政之大端也天地之道莫大乎隂陽萬物¶之
靈莫大乎黔首王政之貴莫大乎安人故人安則隂<md:KR4c0008_SBCK_009-10b>¶陽
<pb:KR4c0008_WYG_009-14a>
和隂陽和則天地平天地平則元氣正矣是以古先¶帝
王見人之通於天也天之應乎人也天人相感隂陽¶相
和灾害之所以不生嘉祥之所以迭作遂則觀象於¶天
察法於地財成天地之道輔相天地之宜以左右民¶於
是養成羣生奉順天徳故人得安其俗樂其業甘其¶食
美其服隂陽太和元氣以正天瑞降地符昇風雨以¶時
草木不落龜龍麟鳳在郊藪矣洎顓頊唐虞之間不¶敢
荒寜亦克用理故其書曰百姓昭明協和萬邦黎民¶於
<pb:KR4c0008_WYG_009-14b>
變時雍乃命羲和欽若昊天厯象日月星辰敬授人¶時
和之得也至夏徳衰亡殷政微喪桀紂昏暴亂于天¶道
殺戮無罪放棄忠良遂竭天下之力殫天下之貨作<md:KR4c0008_SBCK_009-11a>¶為
瑶臺起乎瓊室極荒淫之樂窮耳目之玩傾宫之女¶至
數千人奇伎淫巧以億萬計信巫鬼聴䜛邪遂為糟¶丘
酒池炮烙之刑一朝牛飲者三千人龍逄不勝其憂¶諫
而死箕子不堪其憤囚為奴是以隂陽大乖天地震¶怒
山川鬼神發見灾異疾疫大興妖孽並作而桀紂不¶悔
<pb:KR4c0008_WYG_009-15a>
卒以滅亡和之失也逮周文武創業順天應人誠信¶忠
厚加于百姓徳澤休泰興乎頌聲成康之時刑措三¶十
餘年天下之道始和矣幽厲之末復亂厥常苛慝暴¶虐
詬黷天地百川沸騰山冢崒崩人以愁怨疾厲為作¶故
其詩曰昊天不傭降此鞠凶昊天不恵降此大戾不¶先
不後為虐為瘵天地生人之理復悖於兹矣嗚呼豈<md:KR4c0008_SBCK_009-11b>¶不
哀哉豈不哀哉近有隋氏亦不克終厥初隋高帝之¶有
天下也以六合為家方將對越天人傳之萬代至煬¶帝
<pb:KR4c0008_WYG_009-15b>
承平自以貴為天子富有四海欲窮宇&KR2586;之觀極遊¶宴
之樂以為人主之急務也于是乃鑿御渠决黄河自¶伊
洛之間而屬之揚州生人之力既弊天地之藏又洩¶煬帝
方忻然以為得計將後宫綵女數百千人遂泛龍¶舟遊
三江五湖之間當其得意也視天下如脱屣爾其¶後百
姓騷弊灾變數興吏人貪暴其政日亂隂陽感怒¶彗孛
以出煬帝不悟自以為天下安於泰山方率百萬¶之師
而有事于遼當時山東父子不得相保也天厭暴¶政
<pb:KR4c0008_WYG_009-16a>
人懷亂亡故遼東之役未歸而中國之難已起身死<md:KR4c0008_SBCK_009-12a>¶逆
手宗廟以隳其故何哉逆天人之理也是以臣每察¶天
人之際觀禍亂之由跡帝王之事念先師之説昭然¶著
明信不欺爾不意陛下以大聖之慮見天人之心將¶欲
調元氣之綱返淳和之始自非陛下合天地之徳有¶日
月之明誰能眇然逺思欲求太和於元氣哉此昔者¶伏
羲氏之所以本天人而為三皇首也愚臣暗昧不勝¶大
願願陛下亟為大唐建萬代之䇿恢三聖之功傳乎¶子
<pb:KR4c0008_WYG_009-16b>
孫永祚鴻業千百年間使繼文之主有所守也非甚¶無
道不失厥嗣陛下可不務之哉臣伏見天皇大帝得¶天
地之統封于泰山功徳大業與天比崇矣然尚未建¶明
堂之宫遂朝上帝使萬代鴻業今猶闕然臣愚意者<md:KR4c0008_SBCK_009-12b>¶豈
非天皇大帝知陛下聖明必能起中興之化留此盛¶徳
以發揮陛下哉不然何所與讓而未作也今陛下欲¶調
元氣睦人倫躋俗仁壽興風禮讓舎此道也于何理¶哉
故臣不勝區區螻蟻之誠思願陛下念先帝之休意¶恢
<pb:KR4c0008_WYG_009-17a>
大唐之鴻業於國南郊建立明堂使宇宙黎元&KR1839;荒¶夷
貊昆蟲草木天地鬼神粲然知陛下方興三皇五帝¶之
事與天下更始不其盛哉昔者黄帝合宫有虞總期¶(期/一)
(作/章)唐堯衢室夏后世室羣聖之所以調元氣理隂陽¶於
此教也臣雖未學竊嘗聞明堂之制也有天地之則¶焉
有隂陽之統焉二十四氣八風十二月四時五行二¶十
八宿莫不率備故順其時月而為政則風雨時寒暑<md:KR4c0008_SBCK_009-13a>¶平
萬物茂暢五穀登稔元氣不錯隂陽以和逆其時而¶為
<pb:KR4c0008_WYG_009-17b>
政也則水旱興疾疫起蟲螟為害霜雹成灾隂陽不¶和
元氣以錯故昔者聖人所以為教之大業也是以臣¶願
陛下為大唐建萬代之䇿者意在兹乎意在兹乎陛¶下
若不以臣微而廢其言乞以臣此章與三公九卿賢¶士
大夫議之於庭倘事便於今道不逺(一作/違)古即請陛¶下
徴天下鴻生鉅儒賢良豪俊之士博通古今皇王政¶理
之術者與之按周禮月令而建之臣必知天下庶人¶子
來不日而成也乃正月孟春陛下乘鑾輿駕蒼龍載¶青
<pb:KR4c0008_WYG_009-18a>
旗佩蒼玉從三公九卿賢士大夫鴻儒碩老衣冠之¶倫
朝於青陽左个負斧扆憑玉几南面以聴天下之政<md:KR4c0008_SBCK_009-13b>¶於
是遂發大號宣布四方使各順十二月之令無敢有¶逆
乃命太史守典奉法司天日月星辰之行無失經紀¶以
初為常陛下遂躬籍田親蠶以勸天下之農桑養三¶老
五更以教天下之孝悌明訟恤獄以息天下之淫刑¶除
害去暴以正天下之仁壽修文尚徳以止天下之干¶戈
察孝興廉以除天下之貪吏矜寡孤獨疲&KR1825;羸老不¶能
<pb:KR4c0008_WYG_009-18b>
自存者賑恤之後宫美人非三妃九嬪八十一御女¶之
數者出嫁之珠玉錦繡雕琢技巧之飾非益於理者¶悉
棄之巫鬼淫祀誑惑(傳作/營惑)良人者禁殺之陛下務以¶至
誠躬服質素以為天下先愚臣以為不出數年之間¶將
見太平之化也天人之際既洽鬼神之望允塞然後<md:KR4c0008_SBCK_009-14a>¶作
雅樂潔粢盛宗祀天皇於明堂以配上帝使萬國各¶以
其職來祭豈不休哉臣伏惟陛下至徳明聖未有能¶越
行此道者也故臣竊以為此化一成則人倫之道自¶睦
<pb:KR4c0008_WYG_009-19a>
刑罰之原自息兵革之事不興還淳之途可見仁壽¶禮
讓稼穡農桑不言而自致也是以賤臣未得為陛下¶一
二論之何者聖人之教在於可大可久者故臣欲陛¶下
振領提綱使天下自理也然臣竊獨有私恨陛下方¶欲
興崇大化而不知國家太學之廢積嵗月矣堂宇蕪¶穢
殆無人蹤詩書禮樂罕聞習者陛下明詔尚未及之¶愚
臣所以有私恨也臣聞天子立太學可以聚天下英¶賢
為政教之首故君臣上下之禮於是興焉揖讓樽俎<md:KR4c0008_SBCK_009-14b>¶之
<pb:KR4c0008_WYG_009-19b>
師於此生焉是以天子得賢臣由此道也今則荒廢¶委
而不論而欲睦人倫興禮讓失之於本而求之於末¶豈
可得哉况君子三年不為禮禮必壞三年不為樂樂¶
必崩奈何天子之政而輕禮樂哉臣所以獨竊有私恨¶
者也陛下何不詔天下胄子使歸太學而習業乎斯亦¶
國家之大務也臣愚䝉所言事未曲盡者恐煩聖覽必¶
陛下恕臣昬愚請賜他日别具奏聞¶
　　諫用刑書
<pb:KR4c0008_WYG_009-20a>
將仕郎守麟臺正字臣陳子昻謹頓首冐死詣闕上䟽¶
臣本蜀之匹夫官不望達陛下過意擢臣草莽之下升¶
在麟臺之閤光寵自天卓若日月微臣固陋將何克負<md:KR4c0008_SBCK_009-15a>¶然臣聞忠臣事君有死無二懐佞不諫罪莫大焉況在¶
明聖之朝當不諱之日方復鉗口下列俛仰偷榮非臣¶
之始願也不勝愚惑輙奏狂昧之説伏惟陛下少加察¶
焉臣聞古之御天下者其政有三王者化之用仁義也¶
霸者威之任權智也强國脅之務刑罰也是以化之不
<pb:KR4c0008_WYG_009-20b>
足然後威之威之不變然後刑之故至於刑則非王者¶
所貴矣況欲光宅天下追功上皇専任刑殺以為威斷¶
可謂䇿之失者也伏觀陛下聖徳聰明遊心太古將制¶
靜宇宙保乂黎民發號施令出於誠慊天下蒼生莫不¶
想望聖風兾見神化道徳為政將待於陛下矣且臣聞¶
之聖人出必有驅除天人之符休命也日者東南微孽<md:KR4c0008_SBCK_009-15b>¶敢謀亂常陛下順天行誅罪惡咸服豈非天意欲彰陛¶
下神武之功哉而執事者不察天心以為人意惡其首
<pb:KR4c0008_WYG_009-21a>
亂倡禍法合誅屠將息奸源窮其黨與遂使陛下大¶開
詔獄重設嚴刑兾以懲創勸於天下逆黨親屬及其¶交
遊有跡涉嫌疑辭相逮引莫不窮捕考訊枝葉蟠拏¶大
或流血小禦魑魅至有奸人熒惑乘險相誣糺告疑¶似
兾圖爵賞叫于闕下者日有數矣于時朝廷皇皇莫¶有
自固海内傾聴以相驚恐頼陛下仁慈憫斯危懼賜¶以
恩詔許其大功巳上一切勿論時人獲泰謂生再造¶愚
臣竊亦欣然賀陛下聖明得天下之機也不謂議者¶異
<pb:KR4c0008_WYG_009-21b>
見又執前圖比者刑獄紛紛復起陛下不深思天意<md:KR4c0008_SBCK_009-16a>¶以
順休期尚以督察為理威刑為務使前者之詔不信¶於
人愚臣昧焉竊恐非三皇五帝伐罪弔人之意也臣¶竊
觀當今天下百姓思安久矣曩屬北狄侵塞西戎冦¶邊
兵革相屠向厯十載闗河自北轉輸幽燕秦蜀之西¶馳
騖湟海當時天下疲極矣重以大兵之後屢遭凶年¶流
離饑餓死喪畧半幸頼陛下以至聖之徳撫寜兆人¶邊
境獲安中國無事隂陽大順年穀屢登天下父子始¶得
<pb:KR4c0008_WYG_009-22a>
相養矣故揚州搆禍殆踰五旬而海内晏然纎塵不¶動
豈非天下蒸庶厭凶亂哉臣以此卜之知百姓思安¶久
矣今陛下不務𤣥黙以救疲人而反任威刑以失其¶望
欲察察為政肅理寰區臣愚暗昧竊有大惑且臣聞<md:KR4c0008_SBCK_009-16b>¶刑
者政之末節也先王以禁暴整亂不得已而用之今¶天
下幸安萬物思泰陛下乃以末節之法察理平人臣愚¶以
為非適變隨時之議也頃年以來伏見諸方告宻囚¶累
百千軰大抵所告皆以揚州為名及其窮究百無一¶實
<pb:KR4c0008_WYG_009-22b>
陛下仁恕又屈法容之傍訴他事亦為推劾遂使奸¶惡
之黨决意相讐睚眦之嫌即稱有宻一人被訟百人¶滿
獄使者推捕冠葢如雲或謂陛下愛一人而害百人¶天
下喁喁莫知寜所臣聞自古聖人不有外患必有内¶憂
物理之自然也臣亦不敢以逺古言之請借隋而況臣¶
聞長老言隋之末代天下猶平煬帝不龔窮毒威武厭¶
居皇極自總元戎以百萬之師觀兵遼海天下始騷然<md:KR4c0008_SBCK_009-17a>¶矣遂使楊𤣥感挾不臣之勢有大盜之心欲因人謀以
<pb:KR4c0008_WYG_009-23a>
竊皇業乃稱兵中夏將據洛陽哮闞之勢傾宇宙矣然¶
亂未踰月而首足異處何者天下之弊未有土崩蒸民¶
之心猶望樂業煬帝不悟暗忽人機自以為元惡既誅¶
天下無巨猾也皇極之任可以刑罰理之遂使兵部尚¶
書樊子盖専行屠戮大窮黨與海内豪士無不罹殃遂¶
至殺人如麻血流成澤天下靡然始思為亂矣於是蕭¶
銑朱粲起於荆南李宻竇建徳亂於河北四海雲揺遂¶
並起而隋族亡矣豈不哀哉長老至今談之委曲如是
<pb:KR4c0008_WYG_009-23b>
臣竊以此上觀三代夏殷周興亡下逮秦漢魏晉理亂¶
莫不皆以毒刑而致敗壊也夫大獄一起不能無濫何<md:KR4c0008_SBCK_009-17b>¶者刀筆之吏寡識大方斷獄能者名在急刻文深網宻¶
則共稱至公爰及人主亦謂其奉法於是利在殺人害¶
在平恕故獄吏相誡以殺為詞非憎於人也而利在巳¶
故上以希人主之㫖下以圖榮身之利徇利既多則不¶
能無濫濫及良善則淫刑逞矣夫人情莫不自愛其身¶
陛下以此察之豈能無濫也寃人吁嗟感傷和氣和氣
<pb:KR4c0008_WYG_009-24a>
悖亂羣生癘疫水旱隨之則有凶年人既失業則禍亂¶
之心怵焉而生矣頃來亢陽愆候密雲而不雨農夫釋¶耒
瞻望嗷嗷豈不由陛下之有聖徳而不降澤於下人也¶
倘旱遂過春廢於蒔種今年稼穡必有損矣陛下何不¶
敬承天意以澤恤人臣聞古者明王重慎刑罰盖懼此<md:KR4c0008_SBCK_009-18a>¶也書不云乎與其殺不辜寜失不經陛下奈何以堂堂¶
之聖猶務彊霸之威哉愚臣竊為陛下不取也且愚人¶
安則樂生危則思變故事有招禍而法有起奸倘大獄
<pb:KR4c0008_WYG_009-24b>
未休支黨日廣天下疑惑相恐無辜人情之變不可不¶
察昔漢武帝時巫蠱獄起江充行詐惑亂京師致使太¶
子奔走兵交宫闕無辜被害者以千萬數劉氏宗廟幾¶
傾覆矣頼武帝得壺闗三老上書廓然感悟夷江充三¶
族餘獄不論天下以安爾臣每讀漢書至此未嘗不為¶
戾太子流涕也古人云前事之不忘後事之師伏願陛¶下
念之臣不避湯鑊之罪以螻蟻之命輕觸宸嚴臣非¶不惡
死而貪生也誠恐負陛下恩遇臣不敢以微命蔽<md:KR4c0008_SBCK_009-18b>¶塞聰
<pb:KR4c0008_WYG_009-25a>
明亦非敢欲陛下頓息刑罰望在恤刑爾乞三事¶大夫
圖其可否徃者不可諫來者猶可追無以臣微而¶忽其
奏天下幸甚臣子昻誠惶誠恐死罪死罪¶
　　申宗人寃獄書¶
臣聞古人言為國忠臣者半死而為國諫臣者必死然¶
而至忠之臣不避死以諫主至聖之主不惡直以廢忠¶
臣幸逢陛下至聖大明好忠愛直每正言直諫特見優¶
容今陛下方御寳圖以臨陽館崇闡𤣥化寜濟蒼生固
<pb:KR4c0008_WYG_009-25b>
臣精心潔意願陛下至徳與三皇比矣然臣伏見陛下¶
有至聖之徳至忠之臣猶使上下不通内外壅隔臣竊¶
懼之恐後代或以聖朝無至忠之臣敢冐萬死越職上<md:KR4c0008_SBCK_009-19a>¶奏伏乞天恩寛臣喘息畢盡忠言臣聞上有聖君下無¶
枉臣昔舜去四凶堯不罪舜周公誅管蔡成王不罪周
公¶霍光誅燕王昭帝不罪子孟何者此數公者為國討
賊¶為君殄讐假雖擅權猶不可罪況奉君命而執法者
乎¶臣伏見宗人嘉言有至忠之誠徇公之節執法不撓為
<pb:KR4c0008_WYG_009-26a>
國¶殄讐頃者逆子賊臣隂搆禍難潛圖宻計將危社稷
當¶時逆節初露朝野震驚頼陛下神武之威天機電斷
得¶奉聖决㳟順天誅不顧軀命不避彊禦唯法是守唯
惡¶是讐幸能察罪明辜窮奸極黨使伏法者自首情實
天¶衢得以清泰萬國得以歡寜誠是陛下神斷之明抑
亦¶盡忠之効陛下所以自監察御史擢拜為鳳閣舍人
者<md:KR4c0008_SBCK_009-19b>¶豈不以表其臣節報其竭誠使天下之人知其忠懇
者¶也當此之時忠必見信行必見明自謂專一事君無
<pb:KR4c0008_WYG_009-26b>
貳¶也今乃遭誣罔之罪被搆架之詞陷見疑之辜困無
驗¶之詰幽窮詔獄吏不見明肝血赤心無所控告母年
八¶十老病在床抱疾喘息朝不保夕今日身幽獄户死
生¶斷絶朝䝉國榮夕為孤囚臣竊痛之頃者至忠而今
日¶受賂辜負聖主憂及慈親誠足痛恨臣比者固知不
免此禍不能度徳量力貪榮昧進以訟受¶服誰能免尤
向使辭寵讓榮陳力下列雷同衆軰勤恪¶在公與全軀
保妻子之臣恭黙聖代臣固知今日未招¶此患何者古
<pb:KR4c0008_WYG_009-27a>
人云盜憎主人被誅者不能無怨頃來執¶法誅罪多是
國之權豪父讐子怨豈可勝道親黨隂結<md:KR4c0008_SBCK_009-20a>¶同惡相從使
肝為朝脯肉為葅醢宗誅族滅肝腦塗地¶彼凶讐也未
足以快其心況䝉國寵榮位顯朝列凶讐¶切齒怨黷何
窮臣竊恐今日之辜已是讐怨者相結搆¶矣陛下至聖
明察豈不為之降照哉倘萬一讐誣濫罪¶使凶嚚者得
計忠正者見辜為賊報讐豈不枉苦夫孤¶直者衆邪
所憎至公者羣惡之所疾寡不敵衆孤不¶勝羣羣誣
<pb:KR4c0008_WYG_009-27b>
成罪聖不能救自古所有非止於今古者呉¶起事楚抑
削庶族以尊楚君楚國既强吳起蒙戮商鞅¶事秦専討
庶孽以明秦法秦國既霸商鞅極刑晁錯事¶漢諸侯威
彊七國驕奢將凌宗室錯削弱其勢以尊漢¶景帝不悟
惑奸臣之説遂族滅晁氏此三臣豈不盡忠<md:KR4c0008_SBCK_009-20b>¶願保其君
然而身死族滅為讐者快皆當代不覺而後¶代傷之聖
主明君可不為之痛傷邪臣以嘉言雖無三¶子之智竊
恐獲罪或與之同伏惟陛下仁慈矜憐憫察¶其忠臣聞
<pb:KR4c0008_WYG_009-28a>
漢高祖謀楚與陳平四萬金及其為帝不問¶金之出入
何者立大功略小過夫有大忠者不求小過¶所謂聖主
之至道者也陛下豁逹大度至聖寛仁觀于¶漢祖固已
逺矣齷齪小吏何足為陛下深責哉伏願天¶恩矜愚赦
罪念功補過乞將終養老母獲盡餘年豈非¶聖主之恩
仁君之恵有禮有訓善始善終哉臣於嘉言¶親非骨肉
同姓相善臣知其忠然非是丘園之賢道徳¶之茂大雅
明哲能保其身假使獲罪於天身首異處盖<md:KR4c0008_SBCK_009-21a>¶如一螻蟻
<pb:KR4c0008_WYG_009-28b>
爾亦何足可稱然臣念其曽一日承恩䝉聖¶主驅使不
以赤誠取信今乃駕罪見疑臣實痛之恐累¶聖主之明
傷其老母之壽身汚明法為後代所悲臣知¶其忠豈能
無惜所以敢冐萬死乞見矜憐臣若言非至¶忠茍有僥
倖請受誅斬伏表惶怖魂魄飛揚¶
　　諫曹仁師出軍書¶
臣伏見詔書發懐逺軍令郎將曹仁師訊勒以征匈醜臣¶
聞古之天子方建大禮必先振兵釋旅以告成功故漢
<pb:KR4c0008_WYG_009-29a>
孝武皇帝將封禪乃徴精卒十萬北巡朔方略地而還¶
此蓋遵古先哲王之禮也今神皇陛下應天受籙將欲¶
郊祭天地巡拜河洛建明堂朝萬國斯邁古之盛禮也<md:KR4c0008_SBCK_009-21b>¶誠合式遵舊典耀武塞上畢境而還臣猶慮曹仁師未¶
識典禮肆兵長驅窮極砂磧不恤士馬專以務得為利¶
不以全兵為上今朝廷百僚雖有疑者無敢言之臣誠¶
愚昧不識忌諱曽聞事君之道所貴盡心心以為非安¶
可不言臣料仁師到雲内城發兵之日合至九月初到
<pb:KR4c0008_WYG_009-29b>
突利城廻兵之日合至十月初胡地隆冬草枯泉涸南¶
中士馬不耐祁寒計仁師所將士馬從靈州常時所發¶
之處却廻到雲内城巳行四千餘里雲南城中又先未¶
有支度焉既疲瘦經冬無粟以臣愚筭十不存二若送¶
南中散就諸州路程益逺疲瘦更極以臣愚筭十不存¶
五紫䝉之軍類例相似且仁師此行計遲發速至於應<md:KR4c0008_SBCK_009-22a>¶㑹不甚精備以臣計料恐未成功脱若功未克成士馬¶
先喪盡中土求士卒又難得且自古與匈奴戰非士馬
<pb:KR4c0008_WYG_009-30a>
相資不可臣恐馬既虚用致盡賊又竄逺未平但慮後¶
之謀臣悔於今事且古來絶漠多喪士馬非臣臆度輙¶
敢陳聞昔漢室以衛青出塞是時漢馬三十萬匹旋師¶
之日唯餘四萬四十年不得事匈奴盖由此臣願陛下¶
考驗前古取臣愚誠望與三公大臣審更詳議¶
　
　
　
<pb:KR4c0008_WYG_009-30b>
　
　
　
　
　
　
　
　陳拾遺集巻九
