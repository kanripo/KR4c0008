# -*- mode: mandoku-view; -*-
#+TITLE: 陳伯玉文集
#+DATE: 2015-09-11 07:44:54.506512
#+PROPERTY: ID KR4c0008
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0537-009陳伯玉文集-卷第九.
<pb:KR4c0008_SBCK_009-1a>¶
陳伯玉文集&KR0195;第九¶
　　　　　　　　　　　新都楊春重編¶
　　　　　　　　　　　射洪楊澄校正¶
書¶
　　　諌靈駕入京書¶
梓州射洪縣草莾臣陳子昻謹頓首冐死獻書𨶕下臣¶
聞明王不𢙣切直之言以納忠烈士不憚死亡之誅以¶
極諌故有非常之䇿者必待非常之時有非常之時者¶
必待非常之主然後危言正色抗議直辭赴湯鑊而不¶
廻至誅夷而無悔豈徒欲詭丗誇俗猒生樂死者㢤寔¶
以爲殺身之害小存&KR0038;之利大故審計定議而甘心焉¶
<pb:KR4c0008_SBCK_009-1b>¶
况乎得非常之時遇非常之主言必𫉬用死亦何驚千¶
載之迹將不朽扵今日矣㐲惟大行皇帝之遺天下棄¶
群臣萬&KR0038;震驚百姓屠裂陛下以循齊之聖承宗廟之¶
重天下之望喁喁如也莫不兾蒙聖化𫉬保餘年太平¶
之主將復在扵今日矣况皇太后又以文母之賢恊軒¶
宫之耀軍&KR0038;大事遺詔决之唐虞之際扵斯盛矣臣伏¶
見詔書梓宮將遷坐京師鑾輿亦欲陪幸計非上䇿智¶
者失圖廟堂未聞骨鯁之謀朝廷多有順從之議愚臣¶
&KR0060;惑以爲過矣伏自思之生聖日沐皇風摩頂至踵莫¶
非亭育不䏻㦄丹&KR0235;抵濯龍北面玉階東望金屋杭音¶
而正諌者聖王之罪人也𫠦以不顧萬死乞獻一言&KR0133;¶
<pb:KR4c0008_SBCK_009-2a>¶
䝉聴覧甘就鼎鑊伏惟陛下察之臣聞秦㨿咸陽之時¶
漢都長安之日山河爲固天下服矣然猶北假胡𫟍之¶
利南資巴蜀之饒自渭入河轉𨵿東之粟踰沙絶漠𦤺¶
山西之寳然後削平天下弹&KR0953;諸侯長轡(本傳/作覊)利䇿橫¶
制宇宙今則不然燕代迫匈奴之侵巴隴嬰&KR0269;蕃之患¶
西蜀疲老千里運粮北&KR0038;丁男十五乗塞&KR0010;月奔命其¶
弊不堪秦之首尾今不完矣即𫠦餘者獨三輔之間爾¶
頃&KR0476;荒饉人&KR0013;荐飢自河而西無非赤地循隴以北罕¶
逢青草莫不父兄轉徙妻子流離委家丧業膏原&KR0243;莾¶
此朝廷之𫠦俻知也賴以宗廟神靈皇天悔禍去&KR0010;薄¶
稔前秋稍豋使羸餓之餘得保沉命天下幸甚可謂&KR0779;¶
<pb:KR4c0008_SBCK_009-2b>¶
矣然則流人未返田野尚蕪白骨縦横阡陌無主至扵¶
蓄積猶可哀傷陛下不料其難貴&KR0025;先意遂欲長駈大¶
駕按莭秦京千乗萬&KR0016;何方取給况山𨹧&KR0004;制穿復未¶
央土木工匠必資徒役今欲率疲弊之衆興數萬之兵¶
徴發近畿鞭朴羸老鑿山採石驅以就功但&KR0178;春作無¶
時秋成絶望凋瘵遺噍𠕅罹飢苦倘不堪其弊有一逋¶
逃子來之頌其將何詞以述此亦宗廟之大機不可不¶
&KR0055;圖也况&KR0038;無兼&KR0010;之儲家鮮過時之蓄一旬不雨猶¶
可&KR0055;憂忽加水旱人何以濟陛下不&KR0055;察始終獨違羣¶
議臣&KR0178;三輔之弊不止如前日矣且天子以四海爲家¶
聖人包六合爲宇㦄觀䆳古以至子今何嘗不以三王¶
<pb:KR4c0008_SBCK_009-3a>¶
爲仁五帝爲聖故雖周公制作夫子著名莫不祖述尭¶
舜憲章文武爲百王之鴻烈作千載之雄圖然而舜死¶
陟方塟蒼梧而不返禹會群后歿稽山而永終豈其愛¶
蠻夷之鄉而鄙中&KR0038;㢤實將欲示聖人之無外也故䏻¶
使墳籍以爲羙談帝王以爲髙範况我巍巍大聖轢帝¶
豋皇日月𫠦照莫不率俾何獨秦豊之地可置山𨹧河¶
洛之都不堪園&KR0230;陛下豈不察之愚臣&KR0060;為陛下惜也¶
且景山崇麗秀&KR0227;群&KR0280;北對嵩邙西望汝海居祝融之¶
故地連大昊之遺&KR0469;帝王圖跡縦横左右園𨹧之羙復¶
何加焉陛下曽未察之謂其不可愚臣鄙見良&KR0085;尚矣¶
𤄊澗之中天地交會北有大行之險南有宛葉之饒東¶
<pb:KR4c0008_SBCK_009-3b>¶
壓江淮食湖海之利西馳崤澠㩀𨵿河之寳以聦明之¶
主養淳粹之人天下利平恭已正南面而已陛下不思¶
&KR1481;洛之壮觀𨵿隴之荒蕪遂欲棄於太山之安&KR0130;焦原¶
之險忘神噐之大寳循曽閔之小節臣愚昧以爲甚也¶
陛下何不覽諌臣之䇿採行路之謡諮謀太后平章宰¶
輔使蒼生之望知有𫠦安天下豈不幸甚昔者平王遷¶
周光武都洛山𨹧&KR0230;廟不在東京宗社墳塋並居西圡¶
然而春秋羙爲始王漢書載爲代祖豈其不&KR0133;孝㢤何¶
聖賢褒貶扵斯濫矣實以時有不可事有必然蓋欲遺¶
小存大去禍歸福聖人𫠦以爲貴也夫小不忍而亂大¶
謀仲尼之至誡&KR0133;陛下察之若以臣愚不用朝議遂行¶
<pb:KR4c0008_SBCK_009-4a>¶
臣&KR0178;𨵿隴之憂未時休也臣又聞太原蓄鉅萬之倉洛¶
口積天下之粟&KR0038;家之寳斯為大矣仐欲捨而不顧背¶
以長駈使有識驚嗟天下失望倘䑕&KR0060;狗盗萬一不圖¶
西入陜州之郊東犯武牢之鎮盗敖倉一杯之粟陛下¶
何以遏之此天下之至機不可不&KR0055;惟也雖則盗未旋¶
踵誅刑已及㓕其九族焚其妻子泣辜雖恨將何及焉¶
故曰先謀後事者逸先事後圖者失然而&KR0038;之利器不¶
可以示人斯言不徒設也&KR0133;陛下念之臣西蜀野人本¶
在林藪幸属交泰得逰王&KR0038;故知不在其位者不謀其¶
政亦欲退身嵓谷㓕迹朝廷&KR0060;感婁敬委輅不非其議¶
圖漢䇿於萬全取鴻名扵千古臣何獨怯而不及之㢤¶
<pb:KR4c0008_SBCK_009-4b>¶
𫠦以敢觸龍鱗死而無恨庶萬有一中&KR0137;垂察焉臣子¶
昻誠惶誠&KR0178;頓首¶
　　　諫雅州討生羗書¶
將仕&KR0048;守麟㙜正字臣陳子昻昧死上言&KR0060;聞道路云¶
&KR0038;家欲開蜀山自雅州道入討生羗囙以&KR0670;擊&KR0269;蕃執¶
事者不審圖其利害遂發凉&KR0235;巴蜒兵以徇之臣愚以¶
爲西蜀之禍自此結矣臣聞亂生必由怨起雅之邉羗¶
自&KR0038;&KR0004;已來未嘗一日爲盗今一旦無罪受戮其怨必¶
甚怨甚懼誅必蜂駭西山西山盗起則蜀之邉邑不得¶
不連兵俻守兵乆不解則蜀之禍搆矣昔後漢末西京¶
䘮敗盖由此諸羗此一事也且臣聞&KR0269;蕃桀&KR0219;之虜君¶
<pb:KR4c0008_SBCK_009-5a>¶
長相信而多奸謀自敢抗天誅邇耒向二十餘載大戰¶
則大勝小戰則小勝未嘗敗一隊亡一矢&KR0038;家徃以薛¶
仁貴郭待封為虣武之將屠十萬衆扵大非之川一甲¶
不歸又以李敬玄劉審禮爲廊廟之宰辱十八萬衆扵¶
青海之澤身為囚虜是時精甲勇士𫝑如雲雷然竟不¶
䏻擒一戎馘一醜至今而𨵿隴爲空今乃欲以李處一¶
爲將駈顦顇之兵將&KR0670;&KR0269;蕃臣&KR0060;憂之而為此虜𫠦咲¶
此二事也且夫事有求利而得害者則蜀昔時不通中¶
&KR0038;秦恵王欲帝天下而并諸矦以為不兼賨不敢取蜀¶
𫝑未可舉乃用張儀計飾羙女譎金牛因間以啖蜀侯¶
蜀侯果貪其利使五丁力士鑿山通谷棧褒斜置道扵¶
<pb:KR4c0008_SBCK_009-5b>¶
秦自是險阻不𨵿山谷不閉張儀躡踵乗便縦兵大破¶
之蜀矦誅賨邑㓕至今蜀為中州是貪利而亡此三事¶
也且臣聞&KR0269;蕃羯虜愛蜀之珍富欲盗之乆有日矣然¶
其𫝑不䏻舉者徒以山川阻絶障隘不通此其𫠦以頓¶
餓狼之喙而不得&KR0060;食也今&KR0038;家乃亂邉羗&KR0271;隘道使¶
其收奔亡之種為嚮導以攻邉是乃借寇兵而為賊除¶
道舉全蜀以遺之此四事也臣&KR0060;觀蜀爲西南一都會¶
&KR0038;家之寳庫天下珍貨聚出其中又人富粟多順江而¶
下可以兼濟中&KR0038;今執事者乃圖僥倖之利悉以委事¶
西羗得西羗地不足以稼穡財不足以富&KR0038;徒殺無辜¶
之衆以傷陛下之仁縻費随之無益聖徳又况僥倖之¶
<pb:KR4c0008_SBCK_009-6a>¶
利未可圖㢤此五事也夫蜀之𫠦寳恃險也人之𫠦安¶
無役也今&KR0038;家乃開其險役其人險&KR0271;則便寇人役則¶
傷財臣&KR0178;未及見羗戎而已有奸盗在其中矣徃年益¶
州長史李崇真將圖此奸利𫝊檄&KR0091;&KR0269;蕃&KR0082;寇松州遂¶
使&KR0038;家盛軍以待之轉餉以俻之未二三年巴蜀二十¶
餘州搔然大弊竟不見&KR0269;蕃之面而崇真贓錢以計鉅¶
萬矣蜀人殘破㡬不堪命此乃近事猶在人口陛下𫠦¶
親知臣意者得非有奸臣欲圖此利復以生羗爲計者¶
㢤此六事也且蜀人尫孱不習兵𢧐一虜持矛百人不¶
敢當又山川阻曠去中夏精兵處逺今&KR0038;家若撃西羗¶
掩&KR0269;蕃遂䏻破㓕其&KR0038;奴虜其人使其君長係首北𨶔¶
<pb:KR4c0008_SBCK_009-6b>¶
計亦可矣若不到如此臣方見蜀之邉陲不守而爲羗¶
夷𫠦横暴昔辛有見&KR0013;髮而祭伊川者以爲不出百年¶
此其爲戎乎臣&KR0178;不及百年而蜀爲戎此七事也且&KR0038;¶
家近者&KR0440;安北㧞單于棄龜兹放䟽勒天下翕然謂之¶
盛徳𫠦以者何盖以陛下務在仁不在廣務在養不在¶
殺將以此息邉鄙休甲兵行乎三皇五帝之事者也今¶
又徇貪夫之議謀動兵戈將誅無罪之戎而遺全蜀之¶
患將何以令天下乎此愚臣𫠦不甚悟者也况當今山¶
東飢関隴弊厯&KR0010;枯旱人有流亡誠是聖人寜静思和¶
天人之時不可動甲兵興大役以自生亂臣又流聞西¶
軍失守北軍不利邉人惟動情有不安今復駈此兵役¶
<pb:KR4c0008_SBCK_009-7a>¶
之不測臣聞自古&KR0038;亡家敗未嘗不由黷兵今小人議¶
夷狄之利非帝王之至徳也况弊中夏㢤臣聞古人善¶
爲天下者計大而不計小務徳而不務刑圖其安則思¶
其危謀其利則慮其善然後䏻享福禄伏&KR0133;陛下熟計¶
之¶
　　　諌刑書¶
承務&KR0048;守右衛曺叅軍臣陳子昻謹頓首昧死上言臣¶
聞昔者聖人理天下者羙在太平太平之羙者在扵刑¶
措臣伏見陛下務太平之理而未羙太平之功賤臣頑¶
微&KR0060;惑下列臣前&KR0170;天㤙召見㤙制賜臣曰既遇非常¶
之主何不進非常之䇿臣草木微品天㤙降休伏刻肌¶
<pb:KR4c0008_SBCK_009-7b>¶
骨不敢忘捨今陛下創三皇之業務三皇之理大統已¶
集神化光明雖伏羲神農昔有天下誠未足比臣敢不¶
竭莭以効愚忠臣聞自古聖王謂之大聖者皆云尚徳¶
崇禮貴仁賤刑刑措不用謂之聖徳不稱嚴刑猛制用¶
獄爲理者也故周有天下八百餘&KR0010;而惟頌成康漢有¶
天下四百餘&KR0010;而獨稱文景皆由㡬致刑措者也何者¶
刑政之末節非太平之資臣&KR0060;考之扵天天貴生成驗¶
之扵人人愛生育旁稽扵聖聖務勝殘皆不云以刑爲¶
徳者然則聖王養天下者固當上務順天下務齊人不¶
天不人不可謂理故曰惟天爲大唯尭則之又曰天地¶
萬物父母唯人萬物之靈亶聦明作元后元后作人父¶
<pb:KR4c0008_SBCK_009-8a>¶
母然則為人父母固當貴扵徳養不可務扵刑殺臣伏¶
惟陛下聖徳至大矣應天受命有三皇之功順人正位¶
有三皇之業拜圗廵洛有三皇之符專名顯號有三皇¶
之䇿明堂神搆萬象宣威風雨順時百榖昌熟可謂足¶
為萬代之規也今天下百姓抱孫弄子鼔腹以望大平¶
之政矣陛下爲天地父母固將務徳以順養之豋于大¶
和以恊皇極今陛下之政雖盡善矣然太平之理猶屈¶
扵獄官何以言之太平之朝務上下樂化不宜亂臣賊¶
子日犯天誅比者大獄增多逆徒茲廣愚臣頑昧&KR0004;謂¶
皆實乃去月十五日陛下特察詔囚李珎䓁無罪明魏¶
真宰有功召見髙正臣又重推元萬頃百寮慶恱皆賀¶
<pb:KR4c0008_SBCK_009-8b>¶
聖明臣乃知亦有無罪之人掛扵踈網者陛下務在寛¶
典獄官務在急刑以傷陛下之仁以誣太平之政臣&KR0060;¶
&KR0059;恨之賴陛下又獨决天㫁寛蕩羣刑死囚張椘金郭¶
正一弓彭祖王令基䓁以凶𢙣之罪特&KR0170;全活朽骨更¶
&KR0079;萬死𠕅生天地人祗實用同慶何以知之臣伏見去¶
年八月已來天苦霖雨自陛下赦李珎䒭罪天朗&KR0148;晴¶
萬品咸觀宇宙同慶又其月二十一日㤙勑免楚金䒭¶
死&KR0004;有風雨變爲景雲司刑官属皆𫠦共見臣聞隂𢡖¶
者刑也陽舒者徳也慶雲者喜&KR0148;也臣伏攷之洪範驗¶
之六&KR0052;聖人法天天亦助聖休咎之應必不虗來陛下¶
法天垂仁天助陛下仁化獄吏急法則𢡖而隂雨陛下¶
<pb:KR4c0008_SBCK_009-9a>¶
赦罪則舒而陽和君臣歡娱則喜而見慶雲天意如此¶
陛下豈可不承順之夫刑者怒也可以承喜&KR0148;今又隂¶
雨臣&KR0178;過在獄官况陛下明堂之理夲以崇徳配天之¶
業不以務刑今垂拱法官且猶議殺布政衢室而未措¶
刑賤臣頑愚尚疑未可况巍巍大聖光宅天下㢤今者¶
繋獄囚徒多極法者道路之議&KR0137;是&KR0137;非陛下何不悉¶
召見之目詰其罪罪真實者顯示明刑罪有濫者嚴誅¶
獄吏使天下咸服人知政刑以清太平之基用豋仁夀¶
之&KR1022;豈非至徳克明㢤昔鄧太后以天降旱親决洛陽¶
獄囚徒良史書之而以爲徳况陛下大聖億萬超扵鄧¶
后者矣夫獄吏不可信多弄&KR0038;權自古敗亡聖王𫠦誡¶
<pb:KR4c0008_SBCK_009-9b>¶
陛下萬代之業千載之名故不可使竹帛書之有&KR0635;扵¶
此也伏&KR0133;熟察以羙太平之風賤臣不勝愚懇忠憤之¶
至輙投諌匭昧死上聞(云/云)¶
　　　諌政理書¶
月日梓州射洪縣草莾愚臣陳子昻謹冐死稽首𠕅拜¶
獻書𨶔下臣子昻西蜀草茅賤臣也以事親餘暇得讀¶
書&KR0060;少好三皇五帝覇王之&KR0052;㦄觀丘墳旁覽代史原¶
其政理察其興亡自伏羲神農之&KR0004;至於周隋之際馳¶
騁數百年雖未得其詳而略可知也莫不先夲人情而¶
後化之過比已往亦無神異獨軒轅氏之代欲問廣成¶
子以至道之精理于天下臣雖竒之然其説不&KR0052;未得¶
<pb:KR4c0008_SBCK_009-10a>¶
信也至殷髙宗亦延問傳説然綐救弊未&KR0014;宏逺自此¶
之後殆不足稱臣毎在山谷有&KR0133;朝廷常&KR0178;沒代而不¶
得見也豈知霑沐聖化未終天年幸得逰京師覩皇化¶
親逢大聖之詔布于天下問于賢士大夫曰何道可以¶
調元&KR0148;賤臣孤陋誠未足知然臣竊觀自古帝王開政¶
之原俻矣未有䏻&KR0055;思逺慮獨絶古今如陛下者也故¶
賤臣不勝區區&KR0133;竭固陋以聞見言之雖未足對&KR0045;天¶
休然&KR0137;萬一有可觀者敢冐昧𨶔廷奏書以聞伏惟皇¶
太后陛下少加察焉臣聞之扵師曰元&KR0148;者天地之始¶
萬物之祖王政之大端也天地之道莫大乎隂陽萬物¶
之靈莫大乎黔首王政之貴莫大乎安人故人安則隂¶
<pb:KR4c0008_SBCK_009-10b>¶
陽和隂陽和則天地平天地平則元&KR0148;正矣是以古先¶
帝代見人之通扵天也天之應乎人也天人相感隂陽¶
相和灾害之𫠦以不生嘉祥之𫠦以不作遂則觀象扵¶
天察法扵地財成天地之道輔相天地之宜以左右人¶
扵是養成羣生奉順天徳故人得安其俗樂其業甘其¶
食羙其服隂陽大和元&KR0148;以正天瑞降地符昇風雨以¶
時草木不落龜龍麟&KR0235;在郊藪矣泊顓頊唐虞之間不¶
敢荒寜亦克用理故其書曰百姓昭明恊和萬&KR0022;&KR0058;人¶
於變時雍乃命羲和欽若昊天&KR0663;象日月星辰敬授人¶
時和之得也至夏徳衰亡殷政微䘮桀紂昏暴亂于天¶
道殺&KR1229;無罪放棄忠良遂竭天下之力殚天下之貨作¶
<pb:KR4c0008_SBCK_009-11a>¶
為瑶臺起乎瓊室極荒&KR0075;之樂窮耳目之玩傾宮之女¶
至數千人竒伎&KR0075;巧以億萬計信巫&KR0017;聴讒邪遂爲糟¶
丘酒池炮烙之刑一朝牛飲者三千人龍逄不勝其憂¶
諌而死箕子不堪其憤囚爲奴是以隂陽大乖天地震¶
怒山川&KR0017;神發見灾異疾疫大興妖孽並作而桀紂不¶
悔卒以㓕亡和之失也逮周文武創業順天應人誠信¶
忠&KR0779;加于百姓徳澤休泰興乎頌聲成康之時刑措三¶
十餘年天下之道始和矣幽厲之未復亂厥常苛慝暴¶
虐詬黷天地百川沸騰山冢崒崩人以愁怨疾厲爲作¶
故其詩曰昊天不傭降此鞠㐫昊天不恵降此大戾不¶
先不後爲虐爲瘵天地生人之理復悖扵茲矣嗚呼豈¶
<pb:KR4c0008_SBCK_009-11b>¶
不哀㢤豈不哀㢤近有隋氏亦不克終&KR0847;&KR0004;隋髙帝之¶
有天下也以六合爲家方將對越天人傳之萬代至&KR0774;¶
帝承平自以貴爲天子富有四海欲窮宇宙之觀極逰¶
宴之樂以爲人主之急務也于是乃鑿御渠决黄河自¶
伊洛之間而属之揚州生人之力既弊天地之蔵又洩¶
&KR0774;帝方忻然以爲得計將後宮綵女数百千人逐泛龍¶
舟逰三江五湖之間當其得意也視天下如脱屣爾其¶
後百姓搔弊灾變數興吏人貪暴其政日亂隂陽感怒¶
彗孛以出&KR0774;帝不悟自以爲天下安扵泰山方率百萬¶
之師而有事于遼當時山東父子不得相保也天厭暴¶
政人懐亂亡故遼東之役未歸而中&KR0038;之難巳起身死¶
<pb:KR4c0008_SBCK_009-12a>¶
逆手宗廟以隳其故何㢤逆天人之理也是以臣毎察¶
天人之際觀禍亂之由跡帝王之事念先師之說昭然¶
著明信不欺爾不意陛下以大聖之憲見天人之心將¶
欲調元&KR0148;之綱返淳和之始自非陛下合天地之徳有¶
日月之明誰䏻眇然逺思欲求大和扵元&KR0148;㢤此昔者¶
伏羲氏之𫠦以夲天人而爲三皇首也愚臣暗昧不勝¶
大&KR0133;&KR0133;陛下若爲大唐建萬代之䇿恢三聖之功傳乎¶
子孫永作鴻業千百年間使&KR0071;文之主有𫠦守也非其¶
無道不失厥嗣陛下可不務之㢤臣伏見天皇大帝得¶
天也之統封于泰山功徳大業與天比崇矣然尚未建¶
明堂之宮遂朝上帝使萬代鴻業今猶𨶔然臣愚意者¶
<pb:KR4c0008_SBCK_009-12b>¶
豈非天皇大帝知陛下聖明必䏻起中興之化㽞此盛¶
徳以發揮陛下㢤不然何𫠦與讓而未作也今陛下欲¶
調元氣睦人倫躋俗仁夀興風禮譲捨此道也于何理¶
㢤故臣不勝區區蝼蟻之誠思&KR0133;陛下念先帝之休意¶
恢大唐之鴻業扵&KR0038;南郊建立明堂使宇宙&KR0058;元遐荒¶
夷貊昆䖝草木天地&KR0294;神粲然知陛下方興三皇五帝¶
之事與天下更始不其盛㢤昔者黄帝合宮有虞緫期¶
(期一/作章)唐尭衢室夏后丗室群聖之𫠦以調元&KR0148;理隂陽¶
扵此敎也臣雖未學&KR0060;嘗聞明堂之制也有天地之則¶
焉有隂陽之綂焉二十四&KR0148;八風十二月四時五行二¶
十八宿莫不率俻故順其時月而為政則風雨時寒暑¶
<pb:KR4c0008_SBCK_009-13a>¶
平萬物茂暢五穀豋稔元&KR0148;不錯隂陽以和逆其時而¶
爲政也則水旱興疾疫起蟲螟爲害霜雹成灾隂陽不¶
和元&KR0148;以錯故昔者聖人𫠦以爲敎之大業也是以臣¶
&KR0133;陛下爲大唐建万代之䇿者意在茲乎意在茲乎陛¶
下若不以臣微而&KR0440;其言乞以臣此章與三公九卿賢¶
士大夫議之扵庭倘事便扵今道不逺(一作/違)古即請陛¶
下徴天下鴻生鉅儒賢良豪俊之士愽通古今皇王政¶
理之術者與之按周禮月令而建之臣必知天下庶人¶
子來不日而成也乃正月孟春陛下乗鑾輿駕蒼龍載¶
青旂佩蒼玉從三公九卿賢士大夫鴻儒碩老衣&KR0227;之¶
倫朝子青陽左个負斧扆慿玉凡南面以聽天下之政¶
<pb:KR4c0008_SBCK_009-13b>¶
扵是遂發大號宣布四方使各順十二月之舍無敢有¶
逆乃命大史守典奉法司天日月星辰之行無失&KR0052;紀¶
以&KR0004;爲常陛下遂躬籍田親蚕以勸天下之農桒養三¶
老五更以敎天下之孝悌明訟恤獄以息天下之&KR0075;刑¶
除害去暴以正天下之仁夀修文尚徳以止天下之干¶
戈察孝興㢘以除天下之貪吏矜寡孤獨疲&KR1825;羸老不¶
䏻自存者賑恤之後宮羙人非三妃九嬪八十一御女¶
之&KR0190;者岀嫁之珠玉錦銹雕琢技巧之飾非益扵理者¶
悉棄之巫&KR0017;&KR0075;祀誑惑(𫝊作/營惑)良人者禁殺之陛下務以¶
至誠躬服質素以爲天下先愚臣以爲不出&KR0190;年之間¶
將見太平之化也天人之際既洽&KR0017;神之望&KR0098;塞然後¶
<pb:KR4c0008_SBCK_009-14a>¶
作雅樂潔粢盛宗祀天皇扵明堂以配上帝使萬國各¶
以其職來祭豈不休㢤臣伏惟陛下至徳明聖未有&KR0014;¶
越行此道者也故臣&KR0060;以為此化一成則人倫之道自¶
睦刑罰之原自息兵革之事不興還淳之途可見仁夀¶
禮譲稼穡農桒不言而自𦤺也是以賤臣未得為陛下¶
一二論之何者聖人之敎在扵可大可乆者故臣欲陛¶
下振領提綱使天下自理也然臣&KR0060;獨有&KR0059;恨陛下方¶
欲興崇大化而不知&KR0038;家大學之&KR0440;積&KR0010;月矣堂宇蕪¶
&KR0126;殆無人蹤詩書禮樂罕聞習者陛下明詔尚未及之¶
愚臣𫠦以有&KR0059;恨也臣聞天子立太學可以聚天下英¶
賢為政教之首故君臣上下之禮扵是興焉揖讓樽俎¶
<pb:KR4c0008_SBCK_009-14b>¶
之師扵此生焉是以天子得賢臣由此道也今則荒&KR0440;¶
委而不論而欲睦人倫興禮譲失之扵夲而求之扵末¶
豈可得㢤况君子三年不爲禮禮必壊三年不為樂樂¶
必崩柰何天子之政而䡖禮樂㢤臣𫠦以獨&KR0060;有&KR0059;恨¶
者也陛下何不詔天下胄子使歸大學而習業乎斯亦¶
&KR0038;家之大務也臣愚&KR0170;𫠦言事未曲盡者&KR0178;煩聖覽必¶
陛下恕臣昬愚請賜也日別具奏聞¶
　　　諌用刑書¶
將仕&KR0048;守麟㙜正字臣陳子昻謹頓首冐死&KR0855;𨶔上䟽¶
臣本蜀之疋夫官不望逺陛下過意擢臣草莾之下升¶
在麟㙜之閤光寵自天卓若日月微臣固陋將何克負¶
<pb:KR4c0008_SBCK_009-15a>¶
然臣聞忠臣事君有死無二懐侫不諌罪莫大焉况在¶
明聖之朝當不諱之日方復鉗口下列俛仰偷榮非臣¶
之始&KR0133;也不勝愚惑輙奏狂昧之説伏惟陛下少加察¶
焉臣聞古之御天下者其政有三王者化之用仁義也¶
覇者威之任權智也强&KR0038;脅之務刑罰也是以化之不¶
足然後威之威之不變然後刑之故至於刑則非王者¶
𫠦貴矣况欲光宅天下追功上皇専任刑殺以爲威㫁¶
可謂䇿之失者也伏觀陛下聖徳聦明逰心太古將制¶
静宇宙保又&KR0058;人發號施令出扵誠慊天下蒼生莫不¶
想望聖風兾見神化道徳爲政將待扵陛下矣且臣聞¶
之聖人出必有驅除天人之符休命也日者東南微孽¶
<pb:KR4c0008_SBCK_009-15b>¶
敢謀亂常陛下順天行誅罪𢙣咸服豈非天意欲彰陛¶
下神武之功㢤而執事者不察天心以爲人意𢙣其首¶
亂倡禍法令各誅屠將息姧源窮其黨與遂使陛下大¶
開詔獄重設嚴刑兾以懲創勸扵天下逆黨親属及其¶
交遊有跡渉嫌疑辭相逮引莫不窮捕考訊枝葉蟠拏¶
大&KR0137;流血小禦魑魅至有姧人熒&KR0137;乗險相誣糺告疑¶
以兾圖爵賞呌于𨶕下者日有數矣于時朝廷皇皇莫¶
有自固海内傾聽以相驚&KR0178;賴陛下仁&KR0268;憫斯危懼賜¶
以㤙詔許其大功已上一切勿論時人𫉬泰謂生𠕅造¶
愚臣&KR0060;亦欣然賀陛下聖明得天下之機也不謂議者¶
異見又執前圖比者刑獄紛紛復起陛下不&KR0055;思天意¶
<pb:KR4c0008_SBCK_009-16a>¶
以順休期尚以督察為理威刑爲務使前者之詔不信¶
扵人愚臣昧焉&KR0060;&KR0178;非三皇五帝伐罪弔人之意也臣¶
&KR0060;觀當今天下百姓思安乆矣曩属北胡侵塞西戎寇¶
邉兵革相屠向厯十載𨵿河自北轉輸幽燕秦蜀之西¶
馳騖湟海當時天下疲極矣重以大兵之後屢遭凶年¶
流離飢餓死䘮略半幸賴陛下以至聖之徳撫寜兆人¶
邉境𫉬安中&KR0038;無事隂陽大順年穀累豋天下父子始¶
得相養矣故揚州搆禍殆育五旬而海内晏然纎塵不¶
動豈非天下蒸庶厭凶亂㢤臣以此卜之知百姓思安¶
乆矣今陛下不務玄黙以救疲人而反任威刑以失其¶
望欲察察為政肅理寰區臣愚暗昧&KR0060;有大惑且臣聞¶
<pb:KR4c0008_SBCK_009-16b>¶
刑者政之末節也先王以禁暴整亂不得已而用之今¶
天下幸安萬物思泰陛下乃以末莭之法察理人臣愚¶
以為非適變随時之議也頃年以來伏見諸方告宻囚¶
累百千軰大抵𫠦告皆以楊州為名及其窮䆒百無一¶
實陛下仁恕又屈法容之傍許他事亦為推劾遂使姧¶
𢙣之黨决意相讎睚眦之嫌即&KR0091;有宻一人&KR0013;訟百人¶
滿獄使者推捕&KR0227;盖如雲&KR0137;謂陛下愛一人而害百人¶
天下喁喁莫知寜𫠦臣聞自古聖人不有外患必有内¶
憂物理之自然也臣不敢以逺古言之請借隋而况臣¶
聞長老言隋之末代天下猶平&KR0774;帝不龔窮毒威武猒¶
居皇極自緫元戎以百萬之師&KR0026;兵遼海天下始搔然¶
<pb:KR4c0008_SBCK_009-17a>¶
矣遂使楊玄感挾不臣之𫝑有犬盗之心欲因人謀以¶
&KR0060;皇業乃&KR0091;兵中夏將㨿洛陽哮闞之𫝑傾宇宙矣然¶
亂未踰月而首足異處何者天下之弊未有圡崩蒸人¶
之心猶望樂業&KR0774;帝不悟暗忽人機自以爲元𢙣既誅¶
天下無巨猾也皇極之任可以刑罰理之遂使兵部尚¶
書樊子盖専行屠戮大窮黨興海内豪士無不罹殃遂¶
至殺人如麻血流成澤天下靡然始思爲亂矣於是蕭¶
銑朱粲起扵荆南李宻竇建徳亂扵河北四海雲摇遂¶
並起而隋族亡矣豈不哀㢤長老至今談之委曲如是¶
臣&KR0060;以此上觀三代夏殷周興亡下逮秦漢魏晉理亂¶
草不皆以毒刑而𦤺敗壊也夫大獄一起不能無濫何¶
<pb:KR4c0008_SBCK_009-17b>¶
者切筆之吏寡識大方㫁獄䏻者名在急𠜇文&KR0055;綱宻¶
則共稱至公爰及人主亦謂其奉法扵是利在殺人害¶
在平恕故獄吏相誡以殺為詞非憎扵人也而利在已¶
故上以希人主之&KR0562;下以圖榮身之利徇利既多則不¶
䏻無濫濫及良善則&KR0075;刑逞矣夫人情莫不自愛其身¶
陛下以此察之豈䏻無濫也寃人吁嗟感傷和氣和&KR0148;¶
悖亂群生厲疫水旱随之則有凶年人既失業則禍亂¶
之心怵焉而生矣頃來亢陽僣&KR0049;宻雲而不雨農𥼶未¶
瞻望嗷嗷豈不由陛下之有聖徳而不降澤於下人也¶
倘旱遂過春廢於時種今年稼穡必有損矣陛下何不¶
敬承天意以澤恤人臣聞古者明王重慎刑罰盖懼此¶
<pb:KR4c0008_SBCK_009-18a>¶
也書不云乎與其殺不辜寜失不經陛下柰何以堂堂¶
之聖猶務彊覇之威㢤愚臣&KR0060;為陛下不取也且愚人¶
安則樂生危則思變故事有招禍而法有起奸倘大獄¶
未休支黨日廣天下疑惑想&KR0178;無辜人情之變不可不¶
察昔漢武帝時巫蠱獄起江充作詐惑亂京師𦤺使太¶
子奔走兵交宮關無辜&KR0013;害者以千萬數劉氏宗廟㡬¶
傾覆矣頼武帝得壷関三老上書廓然感悟夷江充三¶
族餘獄不論天下以安爾臣毎讀漢書至此未嘗不為¶
戾太子流涕也古人云前事之不忘後事之師伏&KR0133;陛¶
下念之臣不避湯鑊之罪以蝼蟻之命&KR0127;觸宸嚴臣非¶
不惡死而貪生也誠&KR0178;負陛下㤙遇臣不敢以微命蔽¶
<pb:KR4c0008_SBCK_009-18b>¶
塞聦明亦非敢欲陛下頓息刑罰望在恤刑爾乞三事¶
大夫圖其可否徃者不可諌来者猶可追無以臣微而¶
怱其奏天下幸甚臣子昻誠惶誠&KR0178;死罪死罪¶
　　　申宗人寃獄書¶
臣聞古人言爲&KR0038;忠臣者半死而爲&KR0038;諌臣者必死然¶
而至忠之臣不避死以諌主至聖之主不惡直以廢忠¶
臣幸逢陛下至聖大明好忠愛直毎正言直諌特見優¶
容今陛下方御寳圖以臨陽舘崇闡玄化寜濟蒼生固¶
臣精心潔意&KR0133;陛下至徳與三皇比矣然臣伏見陛下¶
有至聖之徳至忠之臣猶使上下不通内外壅隔臣&KR0060;¶
懼之&KR0178;後代&KR0137;以聖朝無至忠之臣敢冐萬死越職上¶
<pb:KR4c0008_SBCK_009-19a>¶
奏伏乞天㤙寛臣喘息畢盡忠言臣聞上有聖君下無¶
杜臣晉舜去四凶尭不罪舜周公誅管蔡成王不罪周公¶
霍光誅燕王昭帝不罪子孟何者此數公者為&KR0038;討賊¶
爲君殄讎假雖擅權猶不可罪况奉君命而執法者乎¶
臣伏見宗嘉言有至忠之誠徇公之節執法不撓為&KR0038;¶
殄讎頃者逆子賊臣隂搆禍難潜圖宻計將危社稷當¶
時逆節&KR0004;露朝野震驚賴陛下神武之威天機電㫁得¶
奉聖决恭順天誅不顧驅分不避彊禦唯法是守唯惡¶
是讎幸䏻察罪明辜窮奸極黨使伏法者自守情寔天¶
衢得以清泰萬&KR0038;得以歡寜誠是陛下神㫁之明抑亦¶
盡忠之効陛下𫠦以自監察御史擢拜為&KR0235;閤&KR0213;人者¶
<pb:KR4c0008_SBCK_009-19b>¶
豈不以表其臣節報其竭誠使天下之人知其忠懇者¶
也當此之時忠必見信行必見明自謂専一事君無貳¶
也今乃遭誣罔之罪&KR0013;搆架之詞䧟見疑之辜困無驗¶
之誥幽窮詔獄吏不見明肝血赤心無𫠦控告母年八¶
十老病在床抱疾喘息朝不保夕今日身幽獄户死生¶
㫁絶朝&KR0170;&KR0038;榮夕為孤囚臣&KR0060;痛之頃者至忠而今日¶
受賂固知不免此禍不䏻度徳量力貪榮昧進以訟受¶
服誰&KR0014;免&KR0057;向使辭寵譲榮陳力下列雷同衆軰勤恪¶
在公與全軀保妻子之臣恭黙聖代臣固知今日未招¶
此患何者古人云盗増主人&KR0013;誅者不䏻無怨頃来執¶
法誅罪多是&KR0038;之權豪父讎子怨豈可勝道親黨隂結¶
<pb:KR4c0008_SBCK_009-20a>¶
同惡相從使肝爲朝脯&KR0079;為爼&KR0701;宗誅族㓕肝腦塗地¶
彼凶讎也未足以快其心况蒙&KR0038;寵榮位顯朝列凶讎¶
切齒怨黷何窮臣切&KR0178;今日之辜已是讎怨者相結搆¶
矣陛下至聖明察豈不為之降照㢤倘萬一讎誣濫罪¶
使㓙&KR0349;者得計忠正者見&KR0499;為賊報讎豈不枉苦夫孤¶
直者衆邪之𫠦憎至公者群𢙣之𫠦疾寡不敵衆孤不¶
勝群群誣成罪聖不&KR0014;救自古𫠦有非止扵今古者呉¶
起事椘抑削庶族以尊椘君椘&KR0038;既强呉起蒙戮啇鞅¶
事秦専討庶孽以明秦法秦&KR0038;既覇啇鞅極刑晁錯事¶
漢諸矦威彊七&KR0038;驕奢將&KR0466;宗室錯削弱其𫝑以尊漢¶
景帝不悟惑奸臣之説遂族㓕&KR0303;氏此三臣豈不盡忠¶
<pb:KR4c0008_SBCK_009-20b>¶
&KR0133;保其君然而身死族㓕為讎者使皆當代不&KR0116;而後¶
代傷之聖主明君可不為之痛傷邪臣以嘉言雖無三¶
子之智&KR0060;&KR0178;𫉬罪&KR0137;與之同伏惟陛下仁慈矜憐憫察¶
其忠臣聞漢髙祖謀楚與陳平四萬金及其爲帝不問¶
金之出入何者立大功畧小過夫有大忠者不求小過¶
𫠦謂聖主之至道者也陛下豁逹大度至聖寛仁觀于¶
漢祖固已逺矣齷齪小吏何足謂陛下&KR0055;責㢤伏&KR0133;天¶
㤙矜愚赦罪念功&KR0024;過乞將終養老母𫉬盡餘年豈非¶
聖主之㤙仁君之恵有禮有訓善始善終㢤臣扵嘉言¶
親非骨&KR0079;同姓相善臣知其志然非是丘園之賢道徳¶
之茂大雅明哲䏻保其身假使𫉬罪扵天身首異處盖¶
<pb:KR4c0008_SBCK_009-21a>¶
如一蝼蟻爾亦何足可称然臣念其曽一日承㤙&KR0170;聖¶
主駈使不以赤誠取信今乃駕罪見疑臣實痛之&KR0178;累¶
聖主之明傷其老母之夀身汚明法為後代𫠦悲臣知¶
其忠豈䏻無惜𫠦以敢冐萬死乞見矜憐臣若言非至¶
忠苟有僥倖請受誅斬伏表惶怖魂魄飛&KR0045;¶
　　　諌曺仁師出軍書¶
臣伏見詔書發懐軍令&KR0048;將曺仁師訊勒以征匈醜臣¶
聞古之天子方建大禮必先振兵𥼶旅以告成功故漢¶
孝武皇帝將封禪乃徴精卒十萬北廵朔方畧地而還¶
此盖遵古先哲王之禮也今神皇陛下應天受籙將欲¶
郊𥙊天地巡拜河洛建明堂朝萬&KR0038;斯邁古之盛禮也¶
<pb:KR4c0008_SBCK_009-21b>¶
誠合式遵舊典耀武塞上畢境而還臣猶慮曺仁師未¶
識典禮肆兵長駈窮極砂磧不恤士馬専以務得為利¶
不以全兵為上今朝廷百僚雖有疑者無敢言之臣誠¶
愚昧不識忌諱曽聞事君之道𫠦貴盡心心以為非安¶
可不言臣料仁師到雲内城發兵之日合至九月&KR0004;到¶
突利城廽兵之日合至十月&KR0004;胡地隆冬草枯泉涸南¶
中士馬不耐&KR0004;寒計仁師𫠦將之馬從靈州常時𫠦發¶
之處&KR0077;廽到雲内城已行四千餘里雲内城中又先未¶
未支度馬既疲痩&KR0052;冬無粟以臣愚𥮅十不存二若送¶
南中散就諸州路程益逺疲痩更極以臣愚𥮅十不存¶
五紫&KR0170;之軍𩔖例相似且仁師此行計遅發速至扵應¶
<pb:KR4c0008_SBCK_009-22a>¶
㑹不甚精俻以臣計料&KR0178;未成功脫若功未克成士馬¶
先䘮盡中圡求市卒又難得且自古與匈奴戰非士馬¶
相資不可臣恐馬既虗用𦤺盡賊又竄逺未平但慮後¶
之謀臣悔扵今事且古来絶漢多䘮士馬非臣臆度輙¶
敢陳聞昔漢室以衞青出塞是時漢馬三十萬疋旋師¶
之日唯餘四萬四十年不得事匈奴盖由此臣&KR0133;陛下¶
考驗前古取臣愚誠望與三公大臣審更詳議¶
陳伯玉文集&KR0195;第九終¶
<pb:KR4c0008_SBCK_009-22b>¶
