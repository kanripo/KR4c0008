# -*- mode: mandoku-view -*-
#+TITLE: 陳拾遺集
#+DATE: 2015-09-23 10:17:36
#+PROPERTY: LASTPB  <md:KR4c0008_SBCK_000-1a>
#+PROPERTY: JUAN 1

<md:KR4c0008_SBCK_001-1a>¶　詩賦¶
　　鹿尾賦(并序/)¶
　甲申歳天子在洛陽余始解褐守麟臺正字太子司¶
　直宗秦客置酒金谷亭大集賓客酒酣共賦座上食¶
　物余為鹿尾賦焉
<pb:KR4c0008_WYG_001-1b>
天之浩浩兮物亦芸芸性命變化兮如絲之棼或以神¶
好正直天盖黙黙或以道惡彊梁天亦茫茫此仙都之¶
靈獸固何負而罹殃始居幽山之藪食乎豐草之鄉不<md:KR4c0008_SBCK_001-1b>¶害物而利巳每營道而同方何忘形而委代廼化情之¶
不忘卒罘網以見逼受庖割而罹傷豈不以斯尾之有¶
用而殺身於此堂為君雕俎之羞厠君金盤之實承主¶
人之嘉慶對象筵與寳瑟雖信美於兹辰詎同歡於疇¶
日客有感而嘆者曰命不可思神亦難測吉凶悔吝未
<pb:KR4c0008_WYG_001-2a>
始有極借如天道之用莫神於龍受戮為醢不知其凶¶
王者之瑞莫聖於麟遇害於野不知其仁神既不能自¶
智聖亦不能自知况林棲而谷走及山鹿與野麋古人
有¶言天地之心其間無巧㝠之則順動之則夭諒物情
之¶不異我心又何競於猜矯故曰天之神明與物推移
不¶為事先動而輙隨是以至人無已聖人不知予欲全
身<md:KR4c0008_SBCK_001-2a>¶而逺害曾是浩然而順斯¶
　　感遇(三十八首/)
<pb:KR4c0008_WYG_001-2b>
微月生西海幽陽始代升圓光正東滿隂魄巳朝凝太¶
極生天地三元更廢興至精諒斯在三五誰能徴¶
　　右一¶
蘭若生春夏芊蔚何青青幽獨空林色朱蕤冐紫莖遲¶
遲白日晚嫋嫋秋風生歳華盡搖落芳意竟何成¶
　　右二¶
蒼蒼丁零塞今古緬荒途亭堠何摧兀暴骨無全軀黄¶
沙漠南起白日隠西隅漢甲三十萬曾以事匈奴但見
<pb:KR4c0008_WYG_001-3a>
沙場死誰憐塞上孤<md:KR4c0008_SBCK_001-2b>¶　　右三¶
樂羊為魏將食子殉軍功骨肉且相薄他人安得忠吾¶
聞中山相乃屬放麑翁孤獸猶不忍况以奉君終¶
　　右四¶
市人矜巧智於道若童蒙傾奪相誇侈不知身所終曷¶
見𤣥真子觀世玉壺中窅然遺天地乘化入無窮¶
　　右五
<pb:KR4c0008_WYG_001-3b>
吾觀龍變化乃知至陽精石林何㝠密幽洞無留行古¶
之得仙道信與元化并𤣥感非象識誰能測沈㝠世人¶
拘目見酣酒笑丹經崑崙有瑤樹安得采其英¶
　　右六<md:KR4c0008_SBCK_001-3a>¶白日毎不歸青陽時暮矣茫茫吾何思林卧觀無始衆¶
芳委時晦鶗鴂鳴悲耳鴻荒古已頺誰識巢居子¶
　　右七¶
吾觀崑崙化日月淪洞溟精魄相交㑹天壤以羅生仲
<pb:KR4c0008_WYG_001-4a>
尼推太極老聃貴窅㝠西方金仙子崇義乃無明空色¶
皆寂滅縁業亦何成名教信紛籍死生俱未停¶
　　右八¶
聖人秘元命懼世亂其真如何嵩公輩詼譎誤時人先¶
天誠為美階亂禍誰因長城備胡㓂嬴禍發其親赤精¶
既迷漢子年何救秦去去桃李花多言死如麻¶
　　右九<md:KR4c0008_SBCK_001-3b>¶深居觀元化悱然争朶頤讒説相啖食利害紛㘈㘈便
<pb:KR4c0008_WYG_001-4b>
便夸毗子榮耀更相持務光讓天下商賈競刀錐巳矣¶
行采芝萬世同一時¶
　　右十¶
吾愛鬼谷子青溪無垢氛囊括經世道遺身在白雲七¶
雄方龍鬭天下乆無君浮雲不足貴遵養晦時文舒之¶
彌宇宙巻之不盈分豈圖山木夀空與麋鹿羣¶
　　右十一¶
呦呦南山鹿罹罟以媒和招搖青桂樹幽蠧亦成科世
<pb:KR4c0008_WYG_001-5a>
情甘近習榮耀紛如何怨憎未相復親愛生禍羅瑤臺¶
傾巧笑玉盃殞雙蛾誰見枯城蘖青青成斧柯<md:KR4c0008_SBCK_001-4a>¶　　右十二¶
林居病時乆水木淡孤清閒卧觀物化悠悠念無生青¶
春始萌達朱火已滿盈徂落方自此感嘆何時平¶
　　右十三¶
臨岐泣世道天命良悠悠昔日殷王子玉馬遂朝周寳¶
鼎淪伊榖瑶臺成古丘西山傷遺老東陵有故侯
<pb:KR4c0008_WYG_001-5b>
　　右十四¶
貴人難得意賞愛在須臾莫以心如玉探他明月珠昔¶
稱夭桃子今為舂市徒鴟鴞悲東國麋鹿泣姑蘇誰見¶
鴟夷子扁舟去五湖¶
　　右十五<md:KR4c0008_SBCK_001-4b>¶聖人去已乆公道緬良難蚩蚩夸毗子堯禹以為謾驕¶
榮貴工巧勢利迭相干燕王尊樂毅分國願同歡魯連¶
讓齊爵遺組去邯鄲伊人信往矣感激為誰歎
<pb:KR4c0008_WYG_001-6a>
　　右十六¶
幽居觀大運悠悠念羣生終古代興沒豪聖莫能争三¶
季淪周赧七雄滅秦嬴復聞赤精子提劒入咸京炎光¶
既無象晉虜紛縱横堯禹道既昧昬虐世方行豈無當¶
世雄天道與胡兵咄咄安可言時醉而未醒仲尼溺東¶
魯伯陽遁西溟大運自古來旅人胡嘆哉¶
　　右十七¶
逶迤勞已乆骨鯁道斯窮豈無感激者時俗頺此風灌<md:KR4c0008_SBCK_001-5a>¶
<pb:KR4c0008_WYG_001-6b>
園何其鄙皎皎於陵子世道不相容嗟嗟張長公¶
　　右十八¶
聖人不利已憂濟在元元黄屋非堯意瑶臺安可論吾¶
聞西方化清浄道彌敦奈何窮金玉雕刻以為尊雲構¶
山林盡瑤圖珠翠煩鬼功尚未可人力安能存夸愚適¶
增累矜智道逾昏¶
　　右十九¶
𤣥天幽且黙羣議曷嗤嗤聖人教猶在世運乆陵夷一
<pb:KR4c0008_WYG_001-7a>
繩將何繫憂醉不能持去去行採芝勿為塵所欺¶
　　右二十¶
蜻蛉逰天地與物本無患飛飛未能止黄雀來相干穰<md:KR4c0008_SBCK_001-5b>¶侯富秦寵金石比交歡出入咸陽裏諸侯莫敢言寧知¶
山東客激怒秦王肝布衣取丞相千載為辛酸¶
　　右二十一¶
微霜知歳晏斧柯始青青况乃金天夕浩露沾羣英登¶
山望宇宙白日已西暝雲海方蕩潏孤鱗安得寜
<pb:KR4c0008_WYG_001-7b>
　　右二十二¶
翡翠巢南海雄雌珠樹林何知美人意嬌愛比黄金殺¶
身炎州裏委羽玉堂隂旖旎光首飾葳蕤爛錦衾豈不¶
在遐逺虞羅忽見尋多材固為累嘆息此珍禽¶
　　右二十三¶
挈瓶者誰子姣服當青春三五明月滿盈盈不自珍髙<md:KR4c0008_SBCK_001-6a>¶堂委金玉微縷懸千鈞如何負公鼎被敓笑時人¶
　　右二十四
<pb:KR4c0008_WYG_001-8a>
𤣥蟬號白露兹歳已蹉跎羣物從大化孤英將奈何瑤¶
臺有青鳥逺食玉山禾崑崙見𤣥鳳豈復虞雲羅¶
　　右二十五¶
荒哉穆天子好與白雲期宫女多怨曠層城閉蛾眉日¶
耽瑤臺(臺一/作池)樂豈傷桃李時青苔空萎絶白髮生羅帷¶
　　右二十六¶
朝發宜都渚浩然思故鄉故鄉不可見路隔巫山陽巫¶
山彩雲沒髙丘正微茫竚立望已乆涕落霑衣裳豈兹
<pb:KR4c0008_WYG_001-8b>
越鄉感憶昔楚襄王朝雲無處所荆國亦淪亡<md:KR4c0008_SBCK_001-6b>¶　　右二十七¶
昔日章華宴荆王樂荒淫霓旌翠羽蓋射兕雲夢林朅¶
來髙唐觀悵望雲陽岑雄圖今何在黄雀空哀吟¶
　　右二十八¶
丁亥歳云暮西山事甲兵贏糧匝卭道荷㦸争羌城嚴¶
冬隂風勁窮岫泄雲生昏曀無晝夜羽檄復相驚攀跼¶
競萬仞崩危走九㝠籍籍峰壑裏哀哀冰雪行聖人御
<pb:KR4c0008_WYG_001-9a>
宇宙聞道泰階平肉食謀何失藜藿緬縱横¶
　　右二十九¶
朅來豪逰子勢利禍之門如何蘭膏美(一作/歎)感激自生¶
&KR0072;衆趨明所避時棄道猶存雲淵既巳失羅網與誰論<md:KR4c0008_SBCK_001-7a>¶箕山有髙節湘水有清源唯應白鷗鳥可為洗心言¶
　　右三十¶
可憐瑤臺樹灼灼佳人姿碧葉映朱實攀折青春時豈¶
不盛光寵榮君白玉墀但恨紅芳歇彫傷感所思
<pb:KR4c0008_WYG_001-9b>
　　右三十一¶
索居獨幾日炎夏忽然衰陽彩皆隂翳親友盡暌違登¶
山望不見涕泣乆漣洏宿昔感顔色若與白雲期馬上¶
驕豪子驅逐正蚩蚩蜀山與楚水擕手在何時¶
　　右三十二¶
金鼎合還丹世人將見欺飛飛騎羊子胡乃在峨眉變¶
化固非類芳菲能幾時疲痾苦淪躓憂痗日侵淄眷然<md:KR4c0008_SBCK_001-7b>¶顧幽褐白雲空涕洟
<pb:KR4c0008_WYG_001-10a>
　　右三十三¶
朔風吹海樹蕭條邊巳秋亭上誰家子哀哀明月樓自¶
言幽燕客結髮事逺逰赤丸殺公吏白日報私讎避仇¶
至海上被役此邊州故鄉三千里遼水復悠悠毎憤胡¶
兵入常為漢國羞何知七十戰白首未封侯¶
　　右三十四¶
本為貴公子平生實愛才感時思報國拔劒起蒿萊西¶
馳丁零塞北上單于臺登山見千里懐古心悠哉誰言
<pb:KR4c0008_WYG_001-10b>
未忘禍磨滅成塵埃¶
　　右三十五<md:KR4c0008_SBCK_001-8a>¶浩然坐何慕吾蜀有峩眉念與楚狂子悠悠白雲期時¶
哉悲不㑹涕泣乆漣洏夢登綏山穴南采巫山芝探元¶
觀羣化遺世從雲螭婉孌將永矣感悟不見之¶
　　右三十六¶
朝入雲中郡北望單于臺胡秦何密邇沙朔氣雄哉籍¶
籍天驕子猖狂已復來塞垣無名將亭堠空崔嵬咄嗟
<pb:KR4c0008_WYG_001-11a>
吾何歎邊人塗草萊¶
　　右三十七¶
仲尼探元化幽鴻順陽和大運自盈縮春秋迭來過盲¶
飈忽號怒萬物相紛劘溟海皆震蕩孤鳳其如何¶
　　右三十八<md:KR4c0008_SBCK_001-8b>¶　　觀荆玉篇(并序/)¶
　丙戌歳余從左補闕喬公北征夏四月軍幕次于張¶
　掖河河洲草木無他異者惟有仙人杖往往藂生幽
<pb:KR4c0008_WYG_001-11b>
　朔地寒與中國稍異余家世好服食昔嘗餌之及此¶
　役也巳息意兹味戍人有薦嘉蔬者此物焉余囅然¶
　而笑曰始者與此君别不圖至是而見之豈非神明¶
　嘉惠欲將扶吾夀也因為喬公昌言其能時東萊王¶
　仲烈亦同旅聞而大喜甘心食之巳旬有五日矣適¶
　有行人自謂能知藥者謂喬公曰此白棘也公何謬¶
　哉仲烈愕然而疑亦曰吾怪其味甘今果如此喬公¶
　信是言乃譏余作採玉篇謂宋人不識玉而寳珉石<md:KR4c0008_SBCK_001-9a>¶
<pb:KR4c0008_WYG_001-12a>
　也余心知必是猶以獨見之故被奪於衆人乃喟然¶
　嘆曰嗟乎人之大明者目也心之至信者口也夫目¶
　照五色口分五味𤣥黄甘苦亦可斷而不惑矣而路¶
　旁一議二子增疑况君臣之際朋友之間乎自是而
　觀¶則萬物之情可見也感采玉詠作觀玉篇以答之
　并¶示仲烈譏其失真也¶
鴟夷雙白玉此玉有淄磷懸之千金價舉世莫知真丹¶
青非異色輕重有殊倫勿信玉工言徒悲荆國人
<pb:KR4c0008_WYG_001-12b>
　　鴛鴦篇¶
飛飛鴛鴦鳥舉翼相蔽虧俱來綠潭裏共向白雲涯音¶
容相眷戀羽翮兩逶迤蘋萍戯春渚霜霰遶寒池浦沙<md:KR4c0008_SBCK_001-9b>¶連岸浄汀樹拂潭垂年年此逰翫歳歳來追隨鳳凰起¶
丹穴獨向梧桐枝鴻鴈來紫塞空憶稻粱肥烏啼倦永¶
夕鶴鳴傷别離豈若此雙禽飜飛不異林刷尾青江浦¶
交頸紫山岑文章負竒色和鳴多好音聞有鴛鴦綺復¶
有鴛鴦衾持為美人贈朂此故交心
<pb:KR4c0008_WYG_001-13a>
　　與東方左史虬修竹篇(并書/)¶
　東方公足下文章道弊五百年矣漢魏風骨晉宋莫¶
　傳然而文獻有可徴者僕嘗暇時觀齊梁間詩彩麗¶
　競繁而興寄都絶毎以永嘆思古人常恐逶迤頺靡¶
　風雅不作以耿耿也一昨於解三處見明公詠孤桐¶
　篇骨氣端翔音情頓挫光英朗練有金石聲遂用洗<md:KR4c0008_SBCK_001-10a>¶　心飭視發揮幽鬱不圖正始之音復覩於兹可使建¶
　安作者相視而笑解君云張茂先何敬祖東方生與
<pb:KR4c0008_WYG_001-13b>
　其比肩僕亦以為知言也故感歎雅製作脩竹詩一¶
　篇當有知音以傳示之¶
龍種生南嶽孤翠鬱亭亭峰嶺上崇崒烟雨下微㝠夜¶
聞鼯䑕呌晝聒泉壑聲春風正淡蕩白露已清泠哀響¶
激金奏密色滋玉英歳寒霜雪苦含彩獨青青豈不厭¶
凝冽羞比春木榮春木有榮歇此節無凋零始願與金¶
石終古保堅貞不意伶倫子吹之學鳳鳴遂偶雲龢瑟¶
張樂奏天庭妙曲方千變簫韶亦九成信蒙雕斵美常
<pb:KR4c0008_WYG_001-14a>
願事仙靈驅馳翠虬駕伊鬱紫鸞笙結交嬴臺女吟弄<md:KR4c0008_SBCK_001-10b>¶昇天行擕手登白日逺逰戲赤城低昻𤣥鶴舞斷續綵¶
雲生永隨衆仙去三山逰玉京¶
　　奉和皇帝上禮撫事述懐應制¶
大君忘自我膺運居紫宸揖讓期明辟謳歌且順人軒¶
宫帝圖盛皇極禮容申南面朝萬國東堂㑹百神雲陛¶
旂常滿天廷玉帛陳鐘石和睿思雷雨被深仁承平信¶
娱樂王業本艱辛願罷瑤池宴來觀農扈春卑宫昭夏
<pb:KR4c0008_WYG_001-14b>
徳尊老睦堯親微臣敢拜手歌舞頌惟新¶
　　洛城觀酺應制¶
聖人信恭巳天命允昭囘蒼極神功被青雲祕籙開垂¶
衣受金冊張樂宴瑤臺雲鳳休徴滿龍魚雜戲來崇恩<md:KR4c0008_SBCK_001-11a>¶踰五日惠澤暢三才玉帛羣臣醉徽章縟禮該方覩升¶
中禪言觀拜洛廻微臣固多幸敢上萬年杯¶
　　白帝城懐古¶
日落滄江晚停橈問土風城臨巴子國臺沒漢王宫荒
<pb:KR4c0008_WYG_001-15a>
服仍周甸深山尚禹功巖懸青壁斷地險碧流通古木¶
生雲際歸帆出霧中川途去無限客思坐何窮¶
　　度荆門望楚¶
遙遙去巫峽望望下章臺巴國山川盡荆門烟霧開城¶
分蒼野外樹斷白雲隈今日狂歌客誰知入楚來¶
　　峴山懐古¶
秣馬臨荒甸登髙覽舊都猶悲墮淚碣尚想卧龍圖城<md:KR4c0008_SBCK_001-11b>¶邑遙分楚山川半入吴丘陵徒自出賢聖㡬凋枯野樹
<pb:KR4c0008_WYG_001-15b>
蒼烟斷津樓晚氣孤誰知萬里客懐古正踟蹰¶
　　晚次樂鄉縣¶
故鄉杳無際日暮且孤征川原迷舊國道路入邊城野¶
戍荒烟斷深山古木平如何此時恨噭噭夜猿鳴¶
　　入峭峽安居溪伐木溪源幽邃林嶺相映有竒致焉¶
肅徒歌伐木騖檝漾輕舟靡迤隨廻水潺湲泝淺流烟¶
沙分兩岸霧島夾雙洲古樹連雲密交峰入浪浮巖潭¶
相映媚溪谷屢環周路迥光踰逼山深興轉幽麕鼯寒
<pb:KR4c0008_WYG_001-16a>
思晚猿鳥暮聲秋誓息蘭臺策將從桂樹逰因書謝親¶
愛千歳覔蓬丘<md:KR4c0008_SBCK_001-12a>¶　　宿空舲峽青樹村浦¶
的的明月水啾啾寒夜猿客思浩方亂洲浦寂無喧憶¶
作千金子寜知九逝魂虚聞事朱闕結綬騖華軒委别¶
髙堂愛窺覦明主恩今成轉蓬去歎息復何言¶
　　宿襄河驛浦¶
沿流辭北渚結䌫宿南州合岸昏初夕迴塘暗不流卧
<pb:KR4c0008_WYG_001-16b>
聞塞鴻斷坐聽峽猿愁沙浦明如月汀葭晦若秋不及¶
能鳴鴈徒思海上鷗天河殊未曉滄海信悠悠¶
　　入東陽峽與李明府船前後不相及¶
東巖初解䌫南浦遂離羣出沒同洲島棲泊異渚濆(品/彚)¶
(作沿廻/異渚濆)風烟猶可望歌笑浩難聞路轉青山合峰廻白<md:KR4c0008_SBCK_001-12b>¶日曛犇濤上漫漫積浪下沄沄倐忽猶疑及差池復兩¶
分離離間逺樹藹藹沒遙氛地入巴陵道星連牛斗文¶
孤狖啼寒月哀鴻呌斷雲仙舟不可見遙思坐氛氲
<pb:KR4c0008_WYG_001-17a>
　
　
　
　
　
　
　
　
<pb:KR4c0008_WYG_001-17b>
　
　
　
　
　
　
　
　陳拾遺集巻一
