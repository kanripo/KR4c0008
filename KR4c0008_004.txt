# -*- mode: mandoku-view -*-
#+TITLE: 陳拾遺集
#+DATE: 2015-09-23 10:17:36
#+PROPERTY: LASTPB  <md:KR4c0008_SBCK_003-1a>
#+PROPERTY: JUAN 4

¶
<md:KR4c0008_SBCK_004-1a>¶
<pb:KR4c0008_WYG_004-1a>
欽定四庫全書
　陳拾遺集巻四¶
　　　　　　　　　　　　唐　陳子昻¶　撰
　¶表¶
　　為李卿讓本官表¶
臣某言伏奉月日恩勅依舊授臣中大夫守司農卿臣¶
枯骨再生更蒙寵命魂魄兢越不知所圖(云云/)臣實庸¶
愚本無名節庇身公族竊軒冕之餘假翼宗枝濫衣冠
<pb:KR4c0008_WYG_004-1b>
之末因循寵服累歴榮班素飱之責毎深効拙之勤未¶
補横被逆賊徐敬真以私仇架禍誣臣云與叔孝逸交¶
通逆豎獄官執法寘以極刑臣腰領之誅已甘灰粉泉<md:KR4c0008_SBCK_004-1b>¶壤之魄分隔幽明不圖天地之恩再生枯骨日月之照¶
曲被幽泉察臣非辜慜臣無罪不牽文法之議特垂赦¶
宥之慈螻蟻微軀復得全活自非陛下克明克聖至徳¶
至仁臣之魂骸不保今日臣免死為幸豈敢期榮陛下¶
重加寵章還臣舊職典司宗伯以睦周親愚臣胡顔敢
<pb:KR4c0008_WYG_004-2a>
冐朝典况臣叔孝逸推使未廻在於愚臣更須待罪安¶
敢私職以玷國章伏懇天恩照臣愚懇不勝感戴生榮¶
之至
　　¶為陳舎人讓官表¶
臣某言伏奉今月日詔書以臣為鳳閤舍人榮命自天¶
寵章非次祗奉惶越顛沛失圖(中謝/)臣以諸生宦不期<md:KR4c0008_SBCK_004-2a>¶達徒以時逢昭泰迹忝周行非有君子瑚璉之材通儒¶
青紫之秀巳得評刑北寺執憲南臺鷞鳩之政無聞驄
<pb:KR4c0008_WYG_004-2b>
馬之榮巳極陛下天飛踐阼雲紀命官陽琯初開庶政¶
惟始金章玉式允待其人如臣疲駑宜所遐棄豈圖尚¶
矜庸劣昭覩欽明任同信臣寵優時輩預叅詳於詔獄¶
叨奬渥於宸階省已循躬實知非分陛下不以榮過其¶
量職越其才遂欲超絶親賢叅掌樞要司言鳳綍揮翰¶
龍池愚臣何言敢冐天造臣聞紫機務重青瑣任隆位¶
匪其人政由有闕臣才無經濟識昧典章將何以光賛¶
帝猷奉揚休命物無異議政允其中臣雖小人必知不
<pb:KR4c0008_WYG_004-3a>
可何况乎君子豈曰能賢伏望妙選時英旁求衆議僉<md:KR4c0008_SBCK_004-2b>¶曰惟允以弼良圖愚臣懇誠非敢飾讓¶
　　為司刑袁卿讓官表¶
臣某言伏奉某月日勅授臣某官祗拜寵光魂魄飛越¶
(中謝/)臣聞王者敬慎懋在典刑天下允平取兹廷尉茍¶
非其任法不虛行臣本庸微名術無紀皆縁際㑹昭遇¶
盛明謬得敭歴簮裾陪奉鴛鷺綢繆榮禄荏苒平時毫¶
髮之功無聞於官守素飱之責毎積於公朝何甞不悚
<pb:KR4c0008_WYG_004-3b>
廹惟憂夙夜祗畏而天恩方被寵命仍加復蒙璽誥之¶
榮驟覩銀章之貴永言非據稽首知慙伏惟神皇陛下¶
恭巳受圖任賢興化方期合符皇極代理天工臣亦何¶
人敢妨賢路伏見某官弱冠登仕早有能名毎以清白<md:KR4c0008_SBCK_004-3a>¶洗心不為寒温變節誠使榮加天寵職察雲司必能利¶
用文明哀矜庶獄弼成五教無藉於虞臣載光三典允¶
諧於周議愚臣暗昧不識大猷請乞以所授官讓與某¶
官庶使官允其才名不失實聖明有得人之盛愚臣無
<pb:KR4c0008_WYG_004-4a>
冐責之譏實在聖慈鑒非虛謬¶
　　為張著作謝父官表¶
臣某言臣父某守官不謹獲罪自躬犯非清廉法宜不¶
赦實由臣為子不孝使父陷刑天恩不肅嚴科放全首¶
領臣得父子相見已是非圗豈謂天澤無涯更垂休命¶
臣父子兄弟免罪從榮載惶載殞實慶實躍(中謝/)臣父¶
子凡品守道幽微天恩矜憫見垂采録叨承恩幸厠列<md:KR4c0008_SBCK_004-3b>¶陪臣自侍奉已來於今十有八載雖業藝無紀勞勩不
<pb:KR4c0008_WYG_004-4b>
聞小心恭勤庻免愆過明明昊天實昭實察不敢有二¶
不敢有私夙夜兢兢祗惕若厲所以父母兄弟皆荷恩¶
私叨職謬官並預供奉摩頂至趾豈足上酬愚臣兢兢¶
實慙實悚不意臣父衰髦恃寵忘公貪潤微財取犯朝¶
憲應是臣不忠不孝事父無良廉恥不羞幾諫有闕遂¶
使陷於刑法有玷國章臣之萬死無補此責刻肌刻骨¶
泣血泣天恨負聖恩以媿朝列臣宜代父蒙罪自殞闕¶
庭不合偷安尚求茍免誠以天波昭洗得更自新所以
<pb:KR4c0008_WYG_004-5a>
忍垢偷生剋躬自勵期効萬一補過酬恩灰軀糜骨以¶
甘心願伏惟神皇陛下恩同父母矜照懇誠信其赤心<md:KR4c0008_SBCK_004-4a>¶實有罄竭(云云/)¶
　　為資州鄭使君讓官表¶
臣某言伏奉月日制以臣為資州刺史恭承璽命祗拜¶
寵章匪服知慙循榮如失(中謝/)臣學慙名術才乏噐能¶
而寳厯逢時金章坐忝題輿佐嶽無展驥之庸剖竹専¶
城闕懸魚之化坐嘯徒積主諾空慙伏惟陛下革命開
<pb:KR4c0008_WYG_004-5b>
基造天立極方且宏宣帝典大啟皇猷而四岳觀風不¶
虛其任六條班政允屬其才臣疲朽已侵循良乆昧將¶
何式光刺舉允協得人伏願博選英才克諧僉議使人¶
光共理政洽惟良大周之命惟新愚臣之責攸息其所
讓¶人具如别狀<md:KR4c0008_SBCK_004-4b>¶　　為武奉御謝表¶
臣某言伏奉某月日詔書以臣為尚食奉御肅恭休命¶
祗拜寵章榮慶既崇慙荷交集臣才虧琢玉學昧籯金
<pb:KR4c0008_WYG_004-6a>
徒以席寵葭莩容光日月叨承雲渥既廣天工而策更¶
恩昇位非徳舉無階而進坐致於青霄有慶方來載光¶
於朱紱臣聞瑶庭任切攸稱六尚之榮玉食禮尊實總¶
八珍之貴臣術慙縁鸖業匪豢龍將何致美瓊芳式和¶
金鼎鴻私曲被殊寵降臨天命既不可違聖恩允宜祗¶
戴循涯揣分實非所圖¶
　　為王美暢謝兄官表¶
臣某言臣兄某前某官特蒙恩詔擢授豫州司馬未及<md:KR4c0008_SBCK_004-5a>¶
<pb:KR4c0008_WYG_004-6b>
赴任即以某月日改亳州司馬再三策命叨荷恩私在¶
臣宗門實為慶幸(中謝/)臣兄自解巾從仕三十餘年五¶
為縣宰三遷州佐政皆通顯職實恭勤直道在公有終¶
始之節平心應物無造次之愆在於周行頗蒙推薦近¶
屬虺貞搆逆惑亂豫州詿誤平人自貽梟滅陛下憫荆¶
河之俗遭此無辜弔汝濆之人使其昭慶以為奉揚皇¶
化者必藉其才撫馭窮人者亦資其徳臣兄貞固濫承¶
天奬遷授豫州在於天恩實為超擢今者未及赴任復
<pb:KR4c0008_WYG_004-7a>
降授亳州重疊承恩飜同貶降朝廷體例實亦為尤臣¶
兄弟叨榮濫竊非㨿天慈改授不合冐聞但以始者承¶
恩蒙越抽擢今有何過遂同左遷區區懇誠輙敢祈訴<md:KR4c0008_SBCK_004-5b>¶天澤伏願皇慈有裕降昭奬之恩臣兄竭忠獲展才之¶
地小臣死日猶生之年¶
　　為金吾將軍陳令英請免官表¶
臣某頓首死罪上言臣聞軍政不臧春秋責帥故楊干¶
之亂魏絳致戮所以國有明賞下無濫功臣幸以常才
<pb:KR4c0008_WYG_004-7b>
文武兼闕始年十八投筆從戎西踰流沙東絶滄海南¶
征北伐無所不至席寵門緒忝迹軒墀屬髙宗崇徳深¶
仁孝理天下以臣祖父兄弟一門五人皆仗節盡忠身¶
死王事遂超臣不次授原州都督臣時年三十二職兼¶
五印榮絶一時皆縁此恩累忝藩翰持節統部前後八¶
州皆居塞垣當賊衝要國之重寄莫與臣比雖無長策<md:KR4c0008_SBCK_004-6a>¶䘏戎伏胡恭守朝章保完免失屬陛下大聖矜老容愚¶
不以臣駑怯更加寵命授以青紫遣督幽州林胡搆凶
<pb:KR4c0008_WYG_004-8a>
王師出討士馬雲集軍務星繁糧饋戈甲動以億計臣¶
無田疇鄉導之策又乏杜預度支之才空竭疲單晝夜¶
不息以勤補拙首尾三年彌縫闕漏幸無&KR0317;乏張𤣥遇¶
等不謹師律賊得乘機遂敢長驅燕陲深入趙際臣又¶
無李牧東胡之畧實愧吴起西河之守使凶狡敓&KR1327;遂¶
擾邊甿論之國憲合刎頸謝罪陛下又不以臣為辜更¶
授清邊軍副大總管五月恩制六月到軍逆虜天亡臣¶
又無効至於軍功戰籍叙勲定勞副職日淺未及精覈
<pb:KR4c0008_WYG_004-8b>
大兵旋斾王師獻功而漢庭將軍未聞辭第雲中太守<md:KR4c0008_SBCK_004-6b>¶巳論增級今乃竊功謬賞有忝朝章忠誠殉節不昭國¶
議實由臣身濫其職任過其才上不能允副聖心中不
能¶匡正戎律傍招物議有紊軍容臣罪何逃孰執其咎
伏¶願乞賜骸骨貶歸私第式清朝序永覩師貞不勝惶
懼¶　制曰卿出鎮窮塞作牧薊門雖無破陣之功終有
捍¶城之効且膺廵警未可懸車¶
　　為副大總管屯營大將軍謝表二首
<pb:KR4c0008_WYG_004-9a>
臣聞玁狁不恭周王致其大戮將軍失律漢將被其嚴¶
刑未有逆命驕天而逋釁鼓之罰亡師沮衆遂寛載社¶
之誅伏惟天冊金輪皇帝陛下肅恭上帝子育羣生萬¶
國所以宅心百蠻由是屈膝而契丹凶狡敢竊邊陲毒<md:KR4c0008_SBCK_004-7a>¶虐生靈暴殄天物皇兵順伐仗仁義以共行窮㓂姦囘¶
憑險阻而猶鬬臣等仁虧聖略智昧詭圖遂以熊羆之¶
師挫於蛇鼠之旅誠合結纓軍壘祗罪國章陛下以堯¶
舜深仁且緩三苗之伐禹湯罪已不與萬方之辜遂得
<pb:KR4c0008_WYG_004-9b>
齒劍餘魂更參授鉞之任死綏亡魄復同挾纊之恩四¶
夷慕義以來蘇三軍感恩而抃舞痍瘡再起俘馘是圖
將士¶同心誓雪孟明之恥殤魂共憤思抗杜囘之讎臣
等殉¶義忘身報恩惟死不任感激慶戴(云云/)¶
臣某言伏奉某月日子前赦書赦臣萬死纔削見任官
秩還復本將軍名始慶再生即榮寵命宛轉踴躍感戴
慙惶(中謝/)臣聞鑿門受律本合忘生對敵臨戎殉節惟
死此乃國家恒典軍政嚴科臣妄以庸才謬叨重任不
<pb:KR4c0008_WYG_004-10a>
能深圖逺筭馘醜摧凶以宣廟略之威永息邊人之患
屬前軍挫衂士卒奔亡臣後繼驅馳戰鬭交合川谷地
險客主勢殊步馬相懸左右受敵决命争死力盡塗窮
遂以貔貅之師衂於䗬蠆之衆誠宜刎首謝國殺身報
恩陛下洪湯禹之仁務寛大之典愚臣同孟明之侣遂
免嚴誅白骨再榮丹慊未冺誓將枕戈嘗膽殄滅梟凶
躬為士卒之先以雪殤魂之憤肝腦塗地少荅鴻私不
勝荷戴再生榮幸之至
<pb:KR4c0008_WYG_004-10b>
　　謝衣表¶
臣今月日千騎田楷至伏奉恩勅賜臣紫衫旱衫袴等¶
一副臣萬死枯骨垂朽蒙榮載戰載殞肝心塗地(中謝/)<md:KR4c0008_SBCK_004-7b>¶臣以駑朽叨承重任憑奉聖略誅討元凶實合震曜天¶
威俘斬逆首而智力淺短進退無規被王孝傑陷鋒於¶
前臣則接戰於後躬先士卒苦鬭山林自辰至酉殺賊¶
無數嵓谷峻狹車乘相闐旋被孝傑敗兵囘相衝突逆¶
賊乘便衆襲臣軍士卒被傷裨將多死臣决命争首陷
<pb:KR4c0008_WYG_004-11a>
陣摧兇日暮兵疲瘡痍相半鳥散山谷人無鬭心臣獨¶
無依遂失師律即欲刎頸陣下委骨顯誠實恐身死冦¶
塲未雪國恥所以含垢忍辱圖死闕庭今月六日至幽¶
州即囚繫獄戶延頸戢魄唯待嚴刑湯鑊在前分委灰¶
土豈謂天慈矜鑒囘憲增榮以其伏鑕之魂更辱賜衣¶
之寵煩寃踊躍載兢載惶泣血嘗膽誓復國讎刻骨刻<md:KR4c0008_SBCK_004-8a>¶肌敢忘天造不勝已死再生感戴欣躍之至¶
　　為建安王賀破賊表
<pb:KR4c0008_WYG_004-11b>
臣某言今月日得遼東都督髙仇須等月日破逆賊契¶
丹孫萬斬等一十一陣露布并捉得生口一百人送至¶
軍前事三軍慶快不勝踊躍臣聞天之所棄雖暴必亡¶
人之共讎在逺彌戮况凶羯遺醜未及螻蟻固作孽以¶
招誅自辜恩而取滅伏惟陛下威加四海子育百蠻鬼¶
神尚不敢違凶狡豈能逃罪逆賊萬斬等天奪其魄生¶
自為殃仇須等謹奉廟謀逺憑國討短兵纔接羣逆銷¶
亡返風廻烟薰睛掩目此乃天威潛運神道密周豈止
<pb:KR4c0008_WYG_004-12a>
人謀抑由靈助今盡滅殃病婆固折股饑灾兼至凋弊<md:KR4c0008_SBCK_004-8b>¶日滋未加天兵應自糜爛臣訓勵士馬今月尅行大軍¶
一臨凶冦必殄獻俘在即拜闕有期預喜承恩思勝慶¶
賀¶
　　為河内王等論軍功表¶
右金吾衛大將軍兼檢校洛州長史河内郡王臣懿宗¶
加爵一等勲五轉司賓卿兼羽林大將軍建安郡王攸¶
宜加爵一等勲七轉臣某等言伏奉月日制書録臣等
<pb:KR4c0008_WYG_004-12b>
在軍微功特加前件勲封嘉命聿至寵渥載優伏對慙¶
魂殞首顛越(云云/)臣聞古者名將先士卒而後身故其¶
功勸末世庸將窮人力以寵巳故其政乖然則簞醪投¶
河三軍告醉刓印在手萬夫以離夫與衆共功専巳獨<md:KR4c0008_SBCK_004-9a>¶利成敗之理興亡繼焉賞者國之大事故不可忽日者¶
林胡搆孽敢亂燕陲陛下徴義兵誅不道天下士庻飇¶
集星馳皆忘身憂國紓患却難至於躬先矢石血塗草¶
莽冐艱險歴寒温氣騰青雲精貫白日誠亦勤矣雖則
<pb:KR4c0008_WYG_004-13a>
聖靈威武逆虜自滅然士卒戮力亦盡其勞今大功未¶
酬衆議猶在而臣等駑怯猥加先封臣等不能折衝邊¶
庭還師袵席今坐加茅土之賜以先將士之勤使鶡冠¶
虎臣將何以勸今戰士留滯於外府軍吏咨嗟於下寮¶
臣等胡顔敢冐天造夫賞一勸百猶恐未孚利一阻萬¶
其弊誰救爵命不可以招謗國章不可以假人伏願天¶
光俯廻昭發軍禮請以臣等前件勛封廻授戰亡人及<md:KR4c0008_SBCK_004-9b>¶立功將士等上以明國之大賞下以雪臣等謬功使人
<pb:KR4c0008_WYG_004-13b>
悦忘勞士感知死然後兵可訓勵賊可誅屠此誠國之¶
元經不可茍而利者臣等不勝區區¶
　　為建安王謝借馬表¶
臣攸宜言伏奉聖慈勅借臣廐馬四匹星旗方列天馬¶
忽來祗拜恩榮抃躍兼集臣名慙白馬陣昧青龍伏憑¶
廟勝之威竊總元戎之首皇師乆露凶羯未孚方欲親¶
負干戈身先士卒金山深入期突厥之功玉壺遂臨叨¶
得駿之賜昔開東道今見西來感燕骨而長鳴君恩罔
<pb:KR4c0008_WYG_004-14a>
報向朔雲而驤首蹋頓方擒坐馳千里實愧三軍寵貴¶
非圖榮多增懼<md:KR4c0008_SBCK_004-10a>¶　　奏白䑕表¶
臣某言今月日臣等令中道前軍總管王孝傑進軍平¶
州十九日行次漁陽界晝有白䑕入營孝傑捕得籠送¶
者身如白雪目似黄金頓目跧伏帖若無氣將士同見¶
皆謂賊降之徴臣聞䑕者坎精孽胡之象穿竊為盜凶¶
賊之徒固合穴處野居宵行晝伏今白日歸命素質伏
<pb:KR4c0008_WYG_004-14b>
辜天子之徴兆實先露自孝傑發後再有賊中信來不¶
謀同詞皆云盡滅病死親離衆潰匪朝即夕臣訓兵勵¶
勇取亂侮亡昔宋尅鮮卑蒼鵝入幕今聖威逺振白䑕¶
投營休兆同符實如靈契凡在將士孰不歡欣執馘獻¶
俘期在不逺<md:KR4c0008_SBCK_004-10b>¶　　為僧謝講表¶
僧某言一昨預内道塲講恩勅殊奬賜有褒稱死罪死¶
罪某實顓蒙昧於至道徒以早栖真實委質香縁遂以
<pb:KR4c0008_WYG_004-15a>
濫越殊私光昭寵渥日者法宫聞道講賜承恩叨玉麈¶
之榮預金閨之議遂得對揚真㑹咫尺天威徒有明恩¶
卒無幽贊不能絶王倪之問以黙夸詞息毗耶之言㝠¶
通得意天休光被曲見稱揚羣議允懐猥忘其陋顧揣¶
涯分實靦心顔將何翼亮緇徒發揮𤣥極以念嘉惠怵¶
惕惟憂載懐愚瞽而心况知愧無任慚荷之至¶
　　謝藥表¶
臣某言伏奉中使宣勅㫖賜貧道藥總若干味肅恭休<md:KR4c0008_SBCK_004-11a>¶
<pb:KR4c0008_WYG_004-15b>
命敬受慚惶猥以眇身叨蒙大頼室殊方丈同問疾之¶
榮施等醫王感能仁之惠雖赭鞭神授未可比其英蕤¶
赤斧仙圖固以謝其靈氣方將駐兹營魄蠲彼衰痾以¶
要上品之經將希大年之夀人微惠重荅施何階不勝¶
(云云/)¶
　　為喬補闕論突厥表¶
臣某言臣以顓䝉叨幸近侍陛下不以臣不肖特勅臣¶
攝侍御史監䕶燕然西軍臣自違闕庭歴涉秋夏徙居
<pb:KR4c0008_WYG_004-16a>
邊徼無尺寸之功臣識暗劣孤負聖明然臣乆在邊隅¶
夙夜勤灼莫不以蕃事為念俾按察之比以突厥離亂¶
事跡參騐委曲窮問往來竊有以得其真莫不自為鯨<md:KR4c0008_SBCK_004-11b>¶鯢遞相呑食流離殘餓莫知所歸臣誠愚不識事機然¶
竊以往古之變考驗於今乃知天亡㐫醜之時陛下收¶
功之日然臣聞之難得易失者時也易遇難見者機也¶
聖人所貴者去禍於未萌今陛下體上聖之資開太平¶
之化匈奴為中國之患自上代所苦乆矣今天降其灾
<pb:KR4c0008_WYG_004-16b>
以授陛下萬代之業在於今時臣請以秦漢以來事跡¶
證明之伏願陛下少留聖聽尋繹省察天下幸甚臣聞¶
始皇之時併吞六國制有天下按劍叱咤八荒犇馳然¶
匈奴彊梁威不能服牧馬河内以侵邊疆始皇赫然使¶
蒙恬將四十萬衆北築長城因以逐北取其河南之地¶
七百餘里當時燕齊海岱贏糧給費徭役煩苦人以不<md:KR4c0008_SBCK_004-12a>¶堪故長城未畢而閭左之戍已為其患二世而亡莫不¶
始於事邊也至漢興髙祖受命率羣雄乘利便以三十
<pb:KR4c0008_WYG_004-17a>
萬衆窘廹白登七日被圍僅而獲免自是歴吕太后至¶
孝文帝單于桀驁益凌漢家文帝徒以遜詞致獻金帛¶
但求其善和而已不敢有圖賈誼所以哭之痛文帝以¶
天下之盛而卑事戎狄以倒懸天下也景帝時邊受其患¶
於是漢武踐阼以承六代鴻業屬乎文景𤣥黙之化海¶
内乂安太倉之粟紅腐而不可食内庫之錢貫朽而不¶
可校財力雄富士馬精彊忿匈奴之驕慢將報先帝之¶
辱遂使王恢韓安國將三十萬衆以馬邑誘單于師出
<pb:KR4c0008_WYG_004-17b>
徒費竟無毫髮之功於是大命六師専以開邊為務首<md:KR4c0008_SBCK_004-12b>¶尾三十餘年中國騷然大受其弊至於國用不足軍興¶
不給租及六畜筭及船車盜賊羣興京師起亂竟不能¶
制單于之命一日而臣服之漢宗衰殘幾至覆社稷也¶
故漢武晚年厭兵革之弊乃下哀痛之詔罷輪臺之逰¶
封丞相為富民侯將以蘇中國也至宣帝代罕復出師¶
屬匈奴數窮天降其禍虛閭權渠單于病死右賢王屠¶
耆堂代立骨肉大臣自不相服又立虛閭權渠子為呼
<pb:KR4c0008_WYG_004-18a>
韓邪單于擊殺屠耆堂諸名王貴人各自分立為五單¶
于更相攻擊以至大亂殘虐死者計萬億數畜産耗減¶
十至八九人以饑餓相燔燒以充食於是寄命無所諸¶
名王貴人右伊秩訾且渠當户以下將兵五萬稽首來<md:KR4c0008_SBCK_004-13a>¶降於是北方晏然靡有兵革之事直至哀平之際邊人
以¶安臣竊以此觀匈奴之形察天時之變盛衰存亡之
機¶事可見也然則匈奴不滅中國未可安卧亦明矣夫
以¶漢祖之畧武帝之雄謀臣勇將勢盛雷電窮兵黷武
<pb:KR4c0008_WYG_004-18b>
傾¶天下以事之終不能屈一王服一國宣帝承衰竭之
後¶撫瘡痍之人不敢惕然有出師之意然而未有遺矢
之¶費而臣僕乎單于之長者其故何哉盖盛衰有時理
亂¶有數故曰聖人修備以待時是以正天下如拾遺陛
下¶肅恭神明徳動天地今上帝降匈奴之灾孽遺陛下
之¶良時不以此時順天誅建大業使良時一過强敵復興則
萬¶代為患雖後悔之亦不及矣古語曰天與不取反受
其<md:KR4c0008_SBCK_004-13b>¶咎今天意厚矣陛下豈可違之哉臣比在同城接居
<pb:KR4c0008_WYG_004-19a>
延¶海西逼近漢南口其磧北突厥來入者莫不一一臣
所¶委察比者歸化首尾相仍擕幼扶老已過數萬然而
瘡¶痍羸憊皆無人色饑餓道死頗亦相繼先九姓中遭
大¶旱經今三年矣野皆赤地少有生草以此羊馬死耗
十¶至八九今所来者皆亦稍能勝致始得渡磧磧路既
長¶又無好水草羊馬因此重以死盡莫不掘野䑕食草
根¶或自相食以活微命臣具委細問其磧北事皆異口
同¶辭又耆老云自有九姓來未曾見此饑餓之甚今者
<pb:KR4c0008_WYG_004-19b>
同¶羅僕固都督早已伏誅為亂之元既自喪滅其餘外
小¶醜徒侵暴自賊耳本無逺圖多獵葛復自相讎人被
塗<md:KR4c0008_SBCK_004-14a>¶炭逆順相半莫知所安囘鶻諸部落又與金州横相
屠¶戮羣生無主號訴嗷嗷臣所以願陛下建大策行逺
圖¶大定北戎不勞陛下指揮之間事業可致則千載之
後¶邊鄙無虞中國之人得安枕而卧者豈不在陛下斷
哉且¶匈奴為中國患非獨秦漢之間臣竊惟先聖時衛
公李¶靖盖中國之一老臣徒藉先帝之威用妙勝之策
<pb:KR4c0008_WYG_004-20a>
當頡¶利可汗全盛之日因機逐便大破虜廷遂繫其侯
王裂¶其郡縣將六十年於今矣使中國晏然斥堠不警
書之¶唐史傳之無窮至今天下謂之為神况陛下統先
帝之¶業履至尊之位醜虜狂悖大亂邊陲皇天遺陛下
以鴻¶基之時陛下又得復先帝之跡徳之大者其何以
加若<md:KR4c0008_SBCK_004-14b>¶失此機事以過徒使李靖豎子獨成千載之名臣
愚竊¶為陛下不取也伏見去月日勅令同城權置安北
都䕶¶府以招納亡叛扼匈奴之喉臣伏慶陛下見幾於
<pb:KR4c0008_WYG_004-20b>
萬里¶之外得制匈奴之上策臣聞隗囂言漢光武見事
於萬¶里之外制敵應變未甞有遺今陛下超然神鑒逺
照實¶所謂聖明之見覩於無形也臣比住同城周觀其
地利¶又博問諳知山川者莫不悉備其地東西及北皆
是大¶磧磧並石鹵水草不生突厥嘗所大入道莫過同
城今¶居延海澤接張掖河中間堪營田處數百千頃水
草畜¶牧供巨萬又甘州諸屯犬牙相接見所蓄粟麥積
數十¶萬田因水利種無不收運到同城甚省工費又居
<pb:KR4c0008_WYG_004-21a>
延河<md:KR4c0008_SBCK_004-15a>¶海多有魚鹽此可謂强兵用武之國也陛下若調
選天¶下精兵采拔名將任以同城都䕶臣愚料之不用
三萬¶陛下大業不出數年可坐而取成臣比來看國家
興兵¶但循於常軌主將不選士卒不練徒知驅市人以
戰耳¶故臨陣對㓂未嘗不先自潰散遂使夷狄乘利輕
犯國¶威兵愈出而事愈屈盖是國家自過計於敵耳故
非小¶醜能有異圖臣竊以為陛下今日不更為之圖以
激勵¶天下忠勇但欲以今日之兵今日之將冀收功於
<pb:KR4c0008_WYG_004-21b>
異域¶建業於中興則臣之愚蒙必以為未可得也陛下
即以¶突厥為萬代之患則臣所言願加照察若以夷狄荒
服不¶臣小人非所敢諫臣今監領後軍某等取某月即
度磧<md:KR4c0008_SBCK_004-15b>¶去計至某日及劉敬同謹當親按行磧計至彼已
來地¶形及突厥滅亡之勢當審虛實續以聞奏伏願陛
下省¶臣此章為國大計儻萬有一可中者請與三事大
夫熟¶圖議之此亦萬代一時也伏願少留聖意閒暇念
之天¶下幸甚陛下採臣芻蕘臣請執殳先驅為士卒啟
<pb:KR4c0008_WYG_004-22a>
行横¶行匈奴之庭以報陛下臣死之日庶無遺恨不勝
(云云/)¶
　
　
　
　
　
　
<pb:KR4c0008_WYG_004-22b>
　
　
　
　
　
　
　陳拾遺集巻四
