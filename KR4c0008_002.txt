# -*- mode: mandoku-view; -*-
#+TITLE: 陳伯玉文集
#+DATE: 2015-09-11 07:44:54.184736
#+PROPERTY: ID KR4c0008
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0537-002陳伯玉文集-卷第二.
<pb:KR4c0008_SBCK_002-1a>¶
陳伯玉文集卷之二¶
　　　　　　　　　　　新都揚春重編¶
　　　　　　　　　　　射洪楊澄校正¶
　雜詩(六十八首)¶
　　　西還至散關荅喬𥙷闕(知之)¶
葳𬎼蒼梧鳳嘹唳白露蝉羽翰本非疋結交獨何全昔¶
君事胡馬余得奉戎&KR0999;携手同沙塞関河緬幽燕芳歲¶
㡬陽止白日屡徂遷功業雲臺薄平生玉珮捐歎此南¶
歸日猶聞北戍邉代水不可陟巴江亦潺湲攬衣度凾¶
谷銜涕望秦川蜀門自茲始雲山方浩然¶
　　　還至張掖古城聞東軍告捷贈韋五(虗已)¶
<pb:KR4c0008_SBCK_002-1b>¶
孟秋首歸路仲月旅邉亭聞道蘭山戰相邀在井陘屡¶
闘關月滿三捷虜雲平漢軍追北地胡騎走南庭君為¶
幕中士疇昔好言兵白虎鋒應出青龍陣㡬成披圖見¶
丞相按節入咸京寜知玉門道空作隴西行北海朱旄¶
落東歸白露生縦横未得意寂寞寡相迎負劍空嘆息¶
蒼茫登古城¶
　　　度峽口山贈喬𥙷闕知之王二無競¶
峽口大漠南横絶界中國藂石何紛糺小山復翕絶逺¶
望多衆容逼之無異色崔崒半孤断逶迤屡廽直信関¶
胡馬衝亦距漢邉塞豈伊河山險将順休明徳物壮誠¶
有衰勢雄良易極邐迤忽而盡決&KR1071;平不息之子黄金¶
<pb:KR4c0008_SBCK_002-2a>¶
軀如何此荒城雲臺盛多士待君丹墀側¶
　　　題贈祀山烽樹上喬十二侍御¶
漢庭榮巧宫雲閣薄邉功可憐騘馬使白首為誰雄¶
　　　題居延古城贈喬十二¶
聞君東山意宿習紫芝榮滄州今何在華髮旅邊城還¶
漢功既薄逐胡䇿未行徒嗟白日暮坐對黄雲生桂枝¶
芳欲晚薏　謗誰明無為空自老含嘆負平生¶
　　　薊丘覽古贈盧居士蔵用(六首并序)¶
　丁酉歲吾北征出自薊門㦄觀燕之舊都其城池覇¶
　迹已蕪昧(一作/沒)矣乃慨然仰歎憶昔樂生鄒子群賢¶
　之逰盛矣囙登薊楼作六詩以志之寄終南盧居士¶
<pb:KR4c0008_SBCK_002-2b>¶
　亦有軒轅遺迹也¶
　　　軒轅臺¶
北登薊丘望求古軒轅臺應龍已不見牧馬生黄埃尚¶
想廣成子遺迹白雲隈¶
　　　燕昭王¶
南登碣石舘遥望黄金臺丘陵盡喬木昭王安在㢤覇¶
圖悵已矣駈馬復歸來¶
　　　樂生¶
王道已淪昧戦國競貪兵樂生何感激仗義下齊城雄¶
圖竟中夭遺歎寄阿衡¶
　　　燕太子¶
<pb:KR4c0008_SBCK_002-3a>¶
秦王日無道太子怨亦深一聞田光義匙首贈千金其¶
事雖不立千載為傷心¶
　　　田光先生¶
自古皆有死徇義良獨稀柰何燕太子尚使田光(一作/田生)¶
疑伏劍誠已矣感我涕沾衣¶
　　　鄒子¶
大運淪三代天人罕有窺鄒子何寥廓謾説九瀛垂興¶
亡已千載今也則無推¶
　　　郭隗¶
逢時獨為貴㦄代非無才隗君亦何幸遂起黄金臺¶
　　　𥘉入峽苦風寄故鄉親友¶
<pb:KR4c0008_SBCK_002-3b>¶
故鄊今日友歡㑹坐應同寜知巴峽路辛苦石尤風¶
　　　贈趙六二首¶
囬中烽火入塞上追兵起此時邊朔寒登隴思君子東¶
顧望漢京南山雲霧裡¶
赤蟠媚其形婉委蒼梧泉昔者琅琊子躬耕亦慨然美¶
人豈遐曠之子乃前賢良辰在何許白日屢頽遷道心¶
固微宻神用無㽞連舒可彌宇宙攬之不盈拳蓬蒿乆¶
蕪沒金石徒精堅良寳委短褐閑琴獨嬋姢¶
　　答韓使同在邊¶
漢家失中䇿胡馬屡南驅聞詔安邊使曾是故人謀廢¶
書悵懐古負劍許良圖出關歲方晏乗障日多虞虜入¶
<pb:KR4c0008_SBCK_002-4a>¶
白登道烽交紫塞途連兵屯北地清野俻東胡邉城方¶
晏閉斥堠始昭蘇復聞韓長孺辛苦事匈奴雨雪顔容¶
改縱横才位孤空懐老臣■未獲趙軍租但䝉魏侯重¶
不受謗臣誣當取金人祭還歌凱入都¶
　　　東征至淇門答宋叅軍(之問)¶
南星中大火将子渉清淇西林改㣲月征斾空自持碧¶
潭去已逺瑶花折遺誰若問遼陽戍悠悠天際旗¶
　　　萬州暁發放舟乗漲還寄蜀中親友¶
空濛巖雨霽爛熳暁雲歸嘯旅乗明彂犇橈鶩断磯蒼¶
茫林岫轉駱驛漲濤飛逺岸孤雲出遥峯曙日微前瞻¶
未能㫬坐望已相依曲直還今古經過失是非多岐方¶
<pb:KR4c0008_SBCK_002-4b>¶
(一作/期方)浩浩征思日騑騑寄謝千金子江海事多違¶
　　　贈嚴倉曺乞推命錄¶
少學縦横術逰椘復逰燕栖遑長委命富貴未知天聞¶
道沉溟客青囊有祕篇九宮採(採一/作探)萬象三筭極重玄¶
願奉唐生■将知躍馬年非囙墨翟問空滯至龍川¶
　　　答洛陽主人¶
平主白雲志早愛赤松逰事親恨未立從官此中州主¶
人何彂問旅客非悠悠方謁明天子清宴奉良籌再取¶
連城璧三陟平津侯不然拂衣去歸從海上鷗寜随當¶
代子傾側且沉浮¶
　　　酬暉上人秋夜山亭有贈¶
<pb:KR4c0008_SBCK_002-5a>¶
皎皎白林秋微微翠山静禪居感物變獨坐開軒屏風¶
泉夜聲絶(聲絶一/作聲雜)月露霄光冷多謝忘懐人塵憂未䏻整¶
　　　酬暉上人秋夜獨坐山亭有贈¶
鍾𣑽經行罷香床坐入禪巖庭交雜樹石瀨瀉鳴泉水¶
月心方寂雲霞思獨玄寜知人丗(舊避諱/作代)裏疲病苦攀縁¶
　　　酬李叅軍崇嗣旅舘見贈¶
昨夜銀河畔星文犯遥漢今朝紫氣新物色果逢真言¶
從天上落乃是地仙人白璧疑冤椘烏裘似入秦摧蔵¶
多古意㦄覧俻艱辛樂廣雲雖覩夷吾風未春鳯歌空¶
有問龍性詎䏻馴寳劍終應出驪珠會見&KR0903;未及馮公¶
老何驚孺子貧青雲儻可致北海憶孫賔¶
<pb:KR4c0008_SBCK_002-5b>¶
　　　酬暉上人夏日林泉¶
聞道白雲居窈窕青蓮宇嵒泉流雜樹石室千年古(品/彚)¶
(作岩泉萬文流/樹石千年古)林卧對軒窓山隂滿庭户方釋塵勞事¶
從君襲蘭杜¶
　　　酬田逸人見尋不遇題居隐里壁¶
逰人獻書去薄暮返靈臺傳道尋仙友青囊賣卜來聞¶
鶯忽相訪題鳯乆徘徊石髄空盈握金經閉不開還疑¶
縫掖子復似洛陽才¶
　　　東征答朝逹相送¶
平生白雲意疲薾媿為雄君王謬殊寵旌節此從戎挼¶
䋲當繋虜單馬豈邀功孤劍将何託長謡塞上風¶
<pb:KR4c0008_SBCK_002-6a>¶
　　　合平津口別舎弟(至東陽歩趂不及春/然有懐作以示之)¶
江潭共爲客洲浦獨迷津思積芳庭樹心断白眉人同¶
衾成楚越別島類胡秦林岸随天轉雲峯逐望新遥遥¶
終不見黙黙坐含嚬念別疑三月經途未一旬孤舟多¶
逸興誰共爾爲鄰¶
　　　居延海樹聞鶯同作¶
邉地無芳樹鶯聲忽聽新間関如有意愁絶若懐人明¶
妃失漢寵蔡女沒胡塵坐聞應落淚况憶故園春¶
　　　李三書齋(崇嗣)¶
灼灼青春仲悠悠白日昇聲容何足恃榮吝坐相矜碩¶
與今庭會将待玉書徴還丹應有術烟駕共君乗¶
<pb:KR4c0008_SBCK_002-6b>¶
　　　題田洗馬逰嵒桔橰¶
望逺長為客啇山遂不歸誰憐比陵客未息漢隂機¶
　　　古意題徐令壁¶
白雲蒼梧來氛氲萬里色問君太平丗(舊避諱/作代)栖泊靈¶
臺側¶
　　　送別出塞¶
平生聞髙義書劍百夫雄言登青雲去非此白頭翁胡¶
兵屯塞下朝寄属雲中君為白馬将腰佩騂角弓單于¶
不敢射天子佇深功蜀山余方隐良會何時同¶
　　　同叅軍宋之問夢趙六贈盧二子之作¶
晚霽望崧岳白雲半嵒足氛氲含翠微宛如&KR1151;臺曲故¶
<pb:KR4c0008_SBCK_002-7a>¶
人昔所尚幽琴歌断續變化意無常人琴遂两亡白雲¶
失處所夢想曖容光疇昔疑縁業儒道两相妨前期許¶
幽報迨此尚茫茫晤言既已失感恨情何一始應携手¶
期雲臺與娥眉逹兼濟天下窮獨善其時諸君推管樂¶
之子慕巢夷柰何蒼生望卒為黄綬欺銘鼎功未立山¶
林事亦微撫孤一流慟懐舊且暌違盧子尚髙節終南¶
卧松雪宋矦逢聖君驂馭逰青雲而我獨蹭蹬語黙道¶
猶懵征戍在遼陽蹉跎歲再黄丹丘恨不及白露已蒼¶
蒼逺聞山陽賦感涕下霑裳¶
　　　和陸明府贈将軍重出塞¶
忽聞天上将関塞重横行始返楼蘭國還向朔方城黄¶
<pb:KR4c0008_SBCK_002-7b>¶
金装戰馬白羽集神兵星月開天陣山川列地營晚風¶
吹畫角春色耀飛旌寜知班㝎逺獨是一書生¶
　　　同旻上人傷夀安傳少府¶
生涯良浩浩天命固惇惇聞道神仙位懐徳遂為鄰疇¶
昔逢尭日衣冠仕漢辰交逰紛若鳳詞翰宛如麟太息¶
勞黄綬長思謁紫宸金蘭徒有契玉樹已埋塵把臂誰¶
無託平生固亦親援琴一流涕舊舘㡬霑巾杳杳泉中¶
夜悠悠丗(舊避諱/作代)上春幽明長隔此歌哭為何人¶
　　　詠主人壁上畫鶴寄喬主簿崔著作¶
古壁仙人畫丹青尚有文獨舞紛如雪孤飛曖似雲自¶
矜彩色重寜憶故池羣江海聮翩翼長鳴誰復聞¶
<pb:KR4c0008_SBCK_002-8a>¶
　　　登薊丘樓送賈兵曺入都¶
東山宿昔意北征非我心孤負平生願感涕下霑襟暮¶
登薊樓上永望燕山岑遼海方澷澷胡沙飛且深峨眉¶
杳如夢仙子曷由尋撃劍起歎息白日忽西沉聞君洛¶
陽使囙子寄南音¶
　　　送魏大從軍¶
匈奴猶未㓕魏絳復從戎悵別三河道言追六郡雄鴈¶
山横代北孤塞(一作/狐塞)接雲中勿使燕然上獨有漢臣功¶
　　　送殷大入蜀¶
蜀山金碧地此地饒英靈送君一為別悽断故郷情片¶
雲生極浦斜日隐離亭坐看征騎沒唯見逺山青¶
<pb:KR4c0008_SBCK_002-8b>¶
　　　落第西蜀別劉酒髙明府¶
別舘分周國歸驂入漢京地連凾谷塞川接廣陽城望¶
逈楼臺出途遥烟霧生莫言長落羽貧賤一交情¶
　　　別魏四懍¶
轉蓬方不定落羽自驚絃山水一爲別歡娱復㡬年離¶
亭暗風雨征路入雲烟還囙北山遥(一作/山返)歸守東陂田¶
　　　送客¶
故人洞庭去楊柳春風生相送河洲晚蒼茫別思盈白¶
蘋已堪把緑芷復含榮江南多桂樹歸客贈生平¶
　　　春夜別友人二首¶
銀燭吐青烟金樽對綺筵離堂思琴瑟別路繞山川明¶
<pb:KR4c0008_SBCK_002-9a>¶
月隐髙樹長河沒暁天悠悠洛陽道此㑹在何年¶
紫塞白雲断青春明月𥘉對此芳樽夜離憂悵有餘清¶
冷花露滿滴&KR0377;簷宇虗懐君欲何贈碩上大臣書¶
　　　遂州南江別郷曲故人¶
椘江復爲客征棹方悠悠故人憫追送置酒此南州平¶
生亦何恨夙昔在林丘違此鄊山別長謡去國愁¶
　　　送東莱王學士(無競)¶
寳劍千金買平生未許人懐君萬里別持贈結交親孤¶
松宜晚歲衆木愛芳春已矣将何道(一作/何適)無令白髮新¶
　　　送梁李二明府¶
負書猶在漢懐策未聞秦復此窮秋日芳樽別故人黄¶
<pb:KR4c0008_SBCK_002-9b>¶
金装屡盡白首契逾新空羡雙鳬舄俱飛向玉輪¶
　　　送魏兵曺使嶲州(得登字)¶
陽山淫霧雨之子慎攀登羗笮多珍寳人言有愛憎思¶
酬明主恵當盡使臣䏻勿以王陽歎卭道畏崚嶒¶
　　　江山暫別蕭四劉三旋欣接遇¶
昨夜滄江別言乖天漢逰寜期此相遇尚接武陵洲結¶
綬還逢育衘杯且對劉波潭一濔濔臨望㡬悠悠山水¶
丹青雜烟雲紫翠浮終媿神仙友來接野人舟¶
　　　送別崔著作東征¶
金天方肅殺白露始専征王師非樂戦之子慎佳兵海¶
氣侵南部邉風掃北平莫賣盧龍塞㱕邀麟閣名¶
<pb:KR4c0008_SBCK_002-10a>¶
　　　送別陶七(同用風)¶
黄鶴烟雲去青江琴酒同離㠶方椘越渭水復西東芙¶
蓉生夏浦楊桞送春風明月相思處應對菊花叢¶
　　　別李叅軍(索嗣)¶
四十九變化一十三死生翕忽玄黄裏驅馳風雨情是¶
非紛妄作寵辱坐相驚至人獨幽鍳窈窕随昏明咫尺¶
山河道軒窓日月庭別離焉足問悲樂固䏻并我軰何¶
爲爾栖皇猶未平金臺可攀陟寳界絶将迎户牗觀天¶
地階基上窅㝠自超三界樂安知萬里征中國要荒内¶
人寰宇宙縈絃望如朝夕寜嗟蜀道行¶
　　　遇荆州崔兵曺使¶
<pb:KR4c0008_SBCK_002-10b>¶
輶軒鳳凰使林藪鶡鷄冠江湖一相許雲霧坐交歡興¶
盡崔亭伯言忘釋道安秋光稍欲暮歲物已将闌古樹¶
蒼烟断虗庭白露寒瑶琴山水曲今日爲君弹¶
　　　遇崔司議泰之冀侍御珪二使¶
謝病南山下幽卧不知春使星入東井云是故交親恵¶
風吹寳瑟微月懐清真慿軒一㽞醉江海寄情人¶
　　　贈別崔司議兾侍御¶
有道君匡國無問余在林白雲峨眉上歲晚來相尋¶
　　　送崔著作¶
薊樓望燕國負劍喜茲登清規子方奏單㦸我無䏻仲¶
冬邉風急雲漢復霜&KR0994;慷慨意何道西南恨失朋¶
<pb:KR4c0008_SBCK_002-11a>¶
　　　南山家園林木交映盛夏五月幽然清凉獨坐¶
　　　思逺率成十韻¶
寂寥守窮巷幽獨卧空林松竹生虗白階庭懐古今欝¶
蒸炎夏晚棟宇閟清隂軒窓交紫靄簷户對蒼岑鳳藴¶
仙人籙鸞歌素女琴忘機委人代閉牗察天心蛺蝶憐¶
紅藥蜻蜓愛碧潯坐觀萬象化方見百年侵擾擾将何¶
息青青長苦吟願随白雲駕龍鶴相招尋¶
　　　秋園卧疾呈暉上人¶
幽疾曠日遥林園轉清宻疲痾澹無豫獨坐汎瑶瑟懐¶
挾萬古情憂虞百年疾綿綿多滯念忽忽毎如失緬想¶
赤松逰髙尋紫庭(一作/白雲)逸榮吝始都䘮幽人遂貞吉圖¶
<pb:KR4c0008_SBCK_002-11b>¶
書紛滿床山水藹盈室宿昔心所尚平生自兹畢願言¶
誰見知𣑽筵有同術八月髙秋晚凉風正蕭飈¶
　　　臥疾家園¶
丗(舊避諱/作代)上無名子人間歲月賖縱横䇿已棄寂寞道¶
為家卧疾誰䏻問閑居空物華猶憶靈臺友栖真隐大¶
霞還丹奔日御却老餌雲芽寜知白社客不厭青門瓜¶
　　　月夜有懐¶
羙人挾趙瑟御月在西軒寂寞夜何乆慇懃玉指繁清¶
光委衾枕遥思属湘沅空簾隔星漢猶夣感精魂¶
　　　于長史山池三日曲水¶
摘蘭籍芳月祓宴坐廽汀汎灔青流滿葳𬎼白芷生金¶
<pb:KR4c0008_SBCK_002-12a>¶
絃揮趙瑟玉柱弄秦筝巖榭風光媚郊園春樹平烟花¶
飛御道羅綺照昆明日落紅塵合車馬亂縦横¶
　　　登澤州北樓宴¶
平生&KR0786;逰者觀化乆無窮復來登此國臨望與君同坐¶
見秦兵壘遥聞趙将雄武安軍何在長平事已空且歌¶
玄雲曲衘酒舞薫風勿使青衿子嗟爾白頭翁¶
　　　夏日逰暉上人房¶
山水開精含琴歌列𣑽筵人疑白樓賞地似竹林禪對¶
户池光亂交軒嵒翠連色空今已寂乗月弄澄泉¶
　　　春日登金華觀¶
白玉仙臺古丹丘別望遥山川亂雲日樓榭入烟霄鶴¶
<pb:KR4c0008_SBCK_002-12b>¶
舞千年樹虹飛百尺橋還逢赤松子天路坐相邀¶
　　　群公集畢氏林亭¶
金門有遺丗鼎實恣和邦黙語誰相識琴罇寄此窓子¶
牟戀魏闕漁父愛滄江良時信同此歲晚迹難雙¶
　　　宴胡椘真禁所¶
人生固有命天道信無言青蝇一相點白璧遂成冤請¶
室閑逾䆳幽庭草未暄寄謝韓安國何驚獄吏尊¶
陳伯玉文集卷第二終¶
